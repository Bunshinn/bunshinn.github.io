紫微星诀

论阴阳坐命（南北坐命）
安命当观阴阳二宫，阳人安命阳宫，安身亦在阳宫，则终身美。若落阴宫，则虽得吉拱，蹭蹬逢退。阴人亦然。阴阳者，如子生为阳丑生为阴也。余支依此推之。且阳人喜居东南，阴人喜居西北。
南北二星所属，各有其垣，自卯至酉为南，自戌至寅为北。南人遇南吉，北人遇北吉。而南人则卯辰巳午未申酉生人，北人即戌亥子丑寅生也。南斗所属星乃机梁同府火铃七也，北斗所属星乃武曲廉贪巨破存文羊陀也，专看生年而善得时者尤奇。

论宫位得失
五行十二宫各有得失之地，大小星靡不著明一宫，有一星再入者亦有区别，左右美恶不同，与吉星同度者为疵，而或有与吉星同度而反陷者，此则吉星之失地者。吉星虽有得有失，而星辰气味或不相合，则为不成格而有踊格害格困恼格庸下格贫贱格劳碌格飘荡格滛泆格无后格伤克等诸格，犯之则一生不顺，万事瓦裂贫穷不达。
安命巳亥宫者最喜于六壬生，盖壬禄至亥，星为禄合守与冲皆吉。
四正者(安命于寅申申巳亥者)，寅申巳亥为四正，安命于子午卯酉则以子午卯酉为四正，安命于辰戌丑未则以辰戌丑未为四正。安身于寅申巳亥等四正者，谓之身宫四正，而命宫四正为重，身宫四正不必关系也。观四正而有吉拱成格者富贵，观四正而有杀拱不成格者，轻则为驳杂，重则为贫贱夭折凶死之命。命得四正吉拱者，最好科权禄宜达，而若四正四杀化忌则男僧道女尼寡。
寅申巳亥谓之四绝，四绝者本人命不达之地，而若得贵人吉星相助扶持则方得荣达。安命于寅申巳亥者，夫妻不全好，加吉者富贵，加凶者不美，更加权照临则男为官女封赠。
巳亥安命得贪贞者，虽得吉星福荣，而过三旬后若值杀拱，则不得善终，加杀化忌则夭折难过三十，因有忌杀为凶。而遇吉星多者三十后发亨，然父后不善终。
巳亥安命得天机坐守者性情狡猾，好作经营不法之事，好饮博，多机变，离宗远亲不得安居。
春生人丑地，夏生人辰地，秋生人未地，冬生人戌地，所谓三丘五墓，故不吉，行运亦然。
甲乙生人寅卯地，丙丁生人巳午地，壬癸生人亥子地，庚辛生人申酉地安身命者，所谓干支配合格吉。
己生午地，戊生巳地安身命，所谓子随母禄格，故吉。

论旬路空亡（并论诸空亡）
身命落于旬路空者，终不能达。若遇日月来照则反致福禄。
空亡之杀，最忌于人命。地空路空极恶，天空旬空次之。水空则流，火空则发，金空则鸣，木空则折，土空则陷。日月最喜逢空，天空旬空为上，地空路空为次。水火局人得日月照空者，空反为吉，盖日月乃水火之精也。日月得空光辉遍照。空遇池阁者，祥名尤播。
五行之遇空亡者，金空者有鸣振之象，而太盛则鸣祥()相击而不和。
木空则有折伤之象，而太衰则枝叶枯萎。
水空则有流动之象，而太盛则汹涌而不静。
火空则有发扬之象，而太盛则极炽而向销。
土空则有陷坠之象，而太盛则厚积而成险。
金不逢空，则无以振其响。木不逢空，则无以敷其荣。水不逢空，则无以疏其脉。火不逢空，则无以腾其彩。土不逢空，则无以储其精。
空亡虽不宜于人命，空亡之于人命譬如官鬼之占爻，病占无鬼则其病难痊。论命无空则其命无通。以此论之，金木水火土五行皆不可无空。而必有空，然后可以通其气脉矣。
五行之中，最嫌者土木二空。而木若无空则木气不通，土亦无空则土气不通矣。金火二空最喜逢之。而水空则有二焉。庙旺得地而得空者，喜其有流通之象。衰弱而得空者，忌其有流出之象。水而无空者，遇土者有泽之象，泽水者用也。水而得空谓之江河之空，观其发源之远近，流注之浅深，可知其好否也。
金空喜见土星，木空喜见水星，水空喜见金星，火空喜见木星，土空喜见火星，此则五行相生之义也。
金空恶见火星，木空恶见金星，水空恶见土星，火空恶见水星，土空恶见木星，此则五行相克之义也。
金空火空多作富贵之人，木空水空多作文章之士，土空多做富厚之人，此则论其生扶合格而言也。
金空遇杀多被刑伤，木空遇杀多遭官灾，水空遇杀多见徙流，火空遇杀多遭横死，土空遇杀多见沉痼。
五行中所忌四大空亡，而六旬花甲子，甲辰甲戌二旬，金木水火土全备。甲子甲午旬中独无水，甲寅甲申旬中独无金，此四旬五行不全，谓之四大空亡。如甲子甲午旬中生人见水者，甲寅甲申旬中生人见金者，谓之正犯。如身命局及行年大小限运及十二宫所属星辰是也。两脉同聚命宫，又得官贵照者，至贵。而若陷旬路二空，则功名陛黜无常。
旬路二空犯者，身命紫府相文星科星皆最忌之。然而正空大怕，旬空稍轻。
身命结局雄贵，则命犯空，紫微落空亦不害，但迟发，发后有灾。
贵人落路空者不为贵。
空在申劫在寅，迭守身命落空坐绝，落路空，奇险之命。

-----------------------------
论大小行运限。（主星附）
凡人行运于生旺则吉，墓地则凶。而发于墓绝者，止于生旺。生旺之逢吉拱者富贵，墓绝之逢吉拱者亦发。生旺之遇恶冲者，蹉跎。生旺之逢空者，所谓生处逢空，虽得生旺反为祸。墓绝之逢相生者，所谓绝处逢生，反为吉。
寅午戌人遇寅午戌限，巳酉丑生人遇巳酉丑限，申子辰生人遇申子辰限，亥卯未生人遇亥卯未限，是谓迟逢昌会。若得诸吉拱会，必得科庆。
十二宫中皆有生忌。子宝瓶，丑魔羯，寅人马，卯天蝎，辰天秤，巳双女，午狮子，未巨蟹，申阴阳，酉金牛，戌白羊，亥双鱼。子人忌寅申限，丑人忌午限，午人忌丑限，寅卯人忌巳亥限，辰巳人忌辰巳限，申人忌火铃，未人忌酉限且怕墓地，戌亥人忌羊刃，酉人忌陀罗。
大小限中男女值此限者，各随所到之宫，观其灾厄破败之轻重。如遇之于身命，则一身有灾。遇之于父母妻子，则有克，迁宫奴疾宫皆然。若有荫福及诸吉星救解，则可得灾轻，而全脱者无矣。
火局人逢寅午巳限，金局人逢巳酉申限，木局人逢寅卯亥限，水土局人遇辰巳限者，谓之反背，必有灾殃恶事。（批：生旺之限岂有灾殃之理？）
行运至红鸾天喜福贵龙德者，必有吉祥。
大小二限虽值凶吉，若得同梁三小马交合来救，可得解尤，不然危。
金生金局人命坐子地者，生命与局与坐地相生，况申月加以辰上机梁来现者，华显。
主星佐星运限皆吉，则一生福禄。主星衰弱，佐星凶害，则一生贫贱，加以运限不吉，而流年遇劫杀者，主灾殃。
身命或有一二正星，出门逢吉运限则好，中年以后运行衰绝地，兼值空劫耗杀，则身命一二星无力，故贫。
太岁坐命主星衰弱，而财官迁三宫化吉，又行吉限，则横发财禄。而运过之后，福过灾生不免夭折。
大小二限前有丧门，后有吊客及太岁，逢凶星者必遭惊险灾厄，此流杀之论。
丑命二限行至夹陷地，逢大耗杀，更会恶星及逢天伤，皆饥死之运。
运行弱地者，若逢吉星入庙，则未必为灾。
羊七劫伤使之运，灾害刑伤不可当。
天哭丧门吊客白虎之运，主刑祸灾伤。
空陀相合之运灾厄。
论大小星大小限（论行善恶星附 化杀为贵）
论大限则大星为重视，小限则小星为紧。大星能主十年之祸福，小星能主一岁之休咎。然而观大限而只观大星不观小星，观小限而只视小星不视大星，此非达微知大之见也。
大限则方位、生旺、休囚为关，小限则流年诸神为紧。然而以大参小，以小参大，而必须并观大小而决之。何以决之，其吉少凶多者，阮参大小而观之，则势无纯吉纯凶，必吉凶相并，精粗混杂，只在观之者通微细究也。
杀破狼贞之限必行刑杀谣纵。
机月同梁之运必掌薄书之期会。
将星来发越腾骧之荣。若与两白虎会期，其格尤壮。
华盖虽不美之，杀与昌曲魁钺相会，同拱紫府，则反能为福，加官进职。
贞七天钺天刑陀同宫落空，贵人化吉之象，无不富贵。
太岁岁破官符病符，大小二限逢之凶。
刑曲太岁小耗同行之运，必有灾害。
地空吊客之运，失物（服？）制。
别观法（论所生年月日时）
金木水火土五行之局，一定无变通之理。而生年则并观天地干支之外，又有别观天干而言者，别观地支而言者。观其干支之各属五行金木水火土，验其福禄休咎于生我我生之间。
紫微之法异于五行，只论年时为贵，而月日亦不可不观。月日时天干地支参论见之，而若其金木水火土。假如月日时天干是甲，则当视甲禄之在寅。天干是乙，则当观乙禄之在卯。他皆仿此而观之。天干若甲戊庚则魁在丑，钺在未，他皆仿此而观之。地支若寅午戌则马在寅他皆依此而观之，当如本诀。申子辰寅火戌铃，他皆依此而从本生推之。羊陀二星随日月时干禄所在宫，而在前在后亦如本诀。所居身命宫、福、迁、财、妻子紧要之宫，若叠值禄存化禄相会者，富贵，值魁钺者富贵之外，文章盖世，贵人扶持。若叠羊陀火铃者，贫贱劳碌，行运值之，灾殃重重。十二宫所处，各随其紧观之而定休咎。
禄权科忌四化星，亦依本诀所论而见之。如月日时天干是甲，则禄在廉贞，权在破军，科在武曲，忌在太阳，乙丙以下天干皆当依此而观之。而命值三奇则福禄吉庆连绵若重，而犯化忌，灾殃叠至。
四柱中有甲戊庚者，谓之天上三奇。乙丙丁者，谓之地下三奇。既得四柱三奇，又逢身命三合三奇谓之两重三奇，富贵不可量。但凶格逢之者百一二。
身命宫四马交会，亦以四柱地支推之，详见天马。
别观法之吉凶福祸，最关于四柱干支，而行运大有关系，此乃深谷道人之并参五行研究玄妙之法，千金秘诀慎勿浪传。
正月生人安命于寅地得吉聚，寅时生人安命于寅宫得吉聚者好，得凶拱者皆危。他宫皆当以此推之。
子平专以日为主，紫微专以年时为贵。而既论生月，则日干、日支亦不可遗也。然而为祸为福不及年月日时。
丑时生人命坐丑宫，日月化禄，同居贪武夹昌曲至贵。
春夏秋冬十二朔，各有分至，启闭节候之别。假如正月未到立春，则便是丑位属水，不可以寅木论之。四时所论，皆当一例而推。然而参究盛衰生旺而见之，不可太拘泥也。人之受生或有同月同日同时生者，而祸福有异者，时刻之中有节侯之早晚，逢不逢故也。此法当用五行所论，而并观之。
所生时上得入居日月，文华大贵。
所生月上及日上、时上，得吉星无不贵。
所生时上遇日月、昌曲、魁钺入庙者，间世文章。
时与命宫为合宫，得吉星则吉，凶星则凶。
所生月上安身命则好。
所生时上安命逢杀，时上安空安陷空者，皆寿短。
命无正曜。
命无正曜浮（同：辅）星纵（同：从）星者，谓之命无正曜格。初岁灾病重重，寄养他人，好出他乡，赘食东南，团苦度日。
身命无正星空虚，而日月辅弼禄存文星会者，荣耀。
命坐申无正星，只有天空地空，迁宫寅地巨日官宫，子地同月来照，极文明至富贵，加值机梁及科禄者，荣耀赫奕，此极罕格。
命无正曜而羊陀贪狼化忌，冲照者心术不正。若空劫相合，则构虚陷人。
命无正星，福官宫多结局者，富贵荣耀。
酉地命宫空虚无正星者，若得卯日、巳钺、丑昌曲来会者，官居八座。
身命虽无正曜，若坐生方，同梁来照，则免夭享福。
命无正星，虽得紫垣朝垣，终为下局不发，加值羊火刑姚贫贱。
命无正星，紫微落空，禄存虽居田财，困穷。
身命虽空虚无正星，日月并明来照，魁钺加临者，文章清贵。身命虽无正星，若四正禄马、阁马、大小吉星成格，官宫有禄存日月魁钺科权相遇，必大贵。
命无正曜，贞七刑火等杀成夹合者，心术不美。
日月并带文星众星来照，命无正贵反贵于有正星。
命无正曜者，虽紫府相照垣，四正有双禄、阁马等格，紫府相禄马为备，则尚可晚成。若被伤落空则贫夭。
身命既无大星，虽得三方四正吉拱，福禄不重。
命无正曜坐绝地者夭折。
星垣妙用。
凡星垣妙用，必要源流相续、脉络贯通、气味相济方可论其吉凶。极盛则易衰，要得强星少制，吉星相扶。极衰则渐盛，要得强星相援，吉星来照，使其生扶之气相接不绝，流通其脉最妙。须看十二宫行运逆顺。如卯宫星得寅地之生扶，辰宫星得卯宫之接续，其余各随其次第而无不然者。星垣所论十分紧要明白，虽在究微善观，以占吉凶祸福。
金木水火土五星，各有始生长旺满终之规。始生者，欲其多得其气，长旺者，不欲多得，是则太旺而白衰也。满者欲其不多不少，终者欲其多得强星吉星之生扶接应。且于十二宫中各有旁宫，旁宫前后之谓也。如寅宫木星得旺气，而丑与卯宫金杀逼近，则金害木宫，必致伤折。其余十一宫水火金土四星亦以此而推究。
苟明星垣得失，则论人祸福无一失，而其理至微，未易究得，故论命之际多有错误。概结局成格，星辰庙陷一样符合，而其人贫富贵贱、吉庆灾殃之有所不侔者，此则旁通气脉有连、有绝、有扶、有伤而然也。且拱照之气亦能为福为祸，大星小星吉凶躔次虽有大同，而三合四正之中，或有一二强星及吉凶星冲照者，则所发悬绝。如紫府二星皆得庙旺，而紫府与昌曲贵人同垣者，有之与贞破杀曜同垣者，有之君子得善朋则为美，得损友则为累。诸格皆好而祸福不齐者，星垣所居邪正相楺者，当无定而然也。
吉星吉神最恶受制，凶星凶神最宜受制。
吉星最喜生旺，恶死绝，生旺则发福，死绝不贵。恶星宜逢死绝，不宜生旺，死绝则不能行凶，生旺则来气作祸。吉星之遇生旺者，鸿毛之遇顺风也。恶星之遇死绝者，鼠首之伏深谷也。吉星之遇死绝者，龙鳞之困平陆也。恶星之遇生旺者，豺牙之历深山也。是故吉星虽吉，遇死绝则减吉，恶星虽恶，遇死绝则减恶。
论方位阴阳死生。
甲木生在亥而死于午，以壬水藉生。乙木在午而死，于亥死而复生。丙戊生生在寅，而死于酉，丙赖木生，戊赖火生。丁火生在酉而死于寅，死而复生。庚金生在巳而死于子，庚赖土生。辛金生在子而死于巳。壬水生在申，而死而复生于卯，赖申金之力。癸水生在卯而死于申，阳尽阴生。
阴阳逆顺，生旺死绝最宜详究。
寅，甲之禄地，乙之旺地，丙戊之生地，丁巳之死地，庚之绝地，辛之胎地，壬之病地，癸之败地。
卯，甲之旺地，乙之禄地，丙戊之败地，丁巳之病地，庚之胎地，辛之绝地，壬之死地，癸之生地。
辰，甲之衰地，乙之冠带地，丙戊之冠带地，丁巳之衰地，庚之养地，辛之墓地，壬之墓地，癸之养地，余外如巳午未申酉亥戌，皆依此推之。
金木水火土五行局，所坐生旺之外，以天干阴阳生旺究其吉凶，以生年天干见之，行运则以流年天干见之。最宜见者，安身立命之所，次者妻子官福所安之地。但逢长生冠带临官帝旺为吉，沐浴衰病不吉，死绝如无救助，以解真为死矣。绝胎受气半吉，养亦如之。
安身命于四生宫旺乡则富贵。身命格局不成，而坐四生冠旺乡者，为庸常。身命格局就成，而坐衰绝病者，福禄不完。身命格局不成，而坐衰绝病死乡者，贫贱劳碌，折夭丧祸。身命坐庙库胎养者平常。
立命于生旺者富格也立，命于死绝者贫格也。安身于生旺者贵格也，安身于死绝者贱格也。身命坐衰绝者败，坐贵向贵何益。
身命虽坐生旺，若诸杀腾冲会合，则流离困顿。
四贵相聚则衰死地何妨。
命坐生乡，身福虽有空火，命中长生既吉，双禄照身，大运连通则素福无妨。
格虽残弱破摔，若得身命坐生旺，则其人困苦中得寿。
论命要诀。
大凡日月科禄成日月三奇，会身命勿论吉凶多少，落空与否，皆能荣昌。
紫府辅弼日月台座池阁等星，虽不能皆会，或得一二双成格，则虽空劫破格，不能破其前程。
吉星会身命宫，而得辅浩来照者，必非卑微冗散之官。
月在辰守命，日在戌来照，谓之反背。曲在辰昌在戌，虽云日月昌曲之照命，皆非得地，此乃虚花月曲，辰守命者贫夭。
紫府禄马之居父母、疾厄、奴仆者，身命之不好可知。
魁钺三奇之散处陷地者，一生劳碌。
贵人命中岂无七陀，贱人命内亦有池阁。紫府并朝官宫而有贱者，空劫并临身命而有贵者。魁钺夹迁宫而亦有丐乞者，日月夹田宫岂无贫穷？此皆论星辰之得垣失垣，坐地之生旺死绝，行运之盛衰强弱而言也。
命宫虽凶，身宫多吉，半生灾咎，半生安稳，身凶而命吉然。命宫以四十前论之，身宫以四十后论之。身命虽不足，福宫吉则晚享福禄，且得其寿，危而不危，凶而不凶。
论杀集困穷。
命宫虽有文星三合，对冲羊陀空劫者，功名不顺，出入蹭蹬，林泉怡养。
命宫贪贞破居陷，遇劫忌者终身不利，男为奸盗女为娼妓，杀照命者无眠睡而然也。
贪七居巳亥陷地者，破军之居卯酉陷地者终不荣。若加杀遇地劫者为奸盗，定作刑邪之论。
羊陀火铃空劫入命，则刑克。羊刃，金火化刑之星，陀罗，化忌之火星也，入命则灾悔难支。火铃，火暴之火星也，入命，则灾难免。空劫，耗败之火星也，遇之财不聚，住事无安稳。
七杀，化权之金星也。破军，化耗之水星也。诸宫皆不愿逢。
身命多吉星，官有羊，迁有忌，财有廉，困穷。
命宫破空火姚同临，而火局人遇之，谓之众恶华峡，祸不可支。
日月反背，而科禄遇杀者，科名不遂，劳碌贫贱。
身命虽有吉星，且有一杀星，而羊铃自财官宫来冲地劫，相合者平生困穷。
命坐寅，贪忌贞火七劫会亥陀入庙相合，终难为福。
卯地天府羊刃夭。
与戌地忌相合者不发。
命无正曜，单逢地空，更于三合加值杀星化者，主流离贫苦。若吉星相错，则不至此恶。
巨破羊三星守身命于陷地，不但性度刚暴，必主唇舌官非，残伤破败。
命居绝地铃星，身逢姚，迁遇刑陀，财有羊劫。
羊劫居身福宫，空劫来冲极凶。若子午巨为主星，禄相夹者困穷中延寿。
命有火，身有姚，福有劫，官有空，迁有刑，财有羊者，虽有吉星，未免贫寒夭乞。
命有地劫，刑忌来冲者凶。
贪空陀姚衰地坐命者，若贞劫羊陀死地守身，则困苦贫夭，正合六极之格。薛生尝问深谷曰：何如为至贱之命？答曰：空劫羊陀分守身，铃七杀分居财官，刑忌来冲者，为六极最下格。而壬生十月某日丑时生者，有得此格者，但在福宫寿星守命，合天同，能免夭折，而一生乞丐云云。
武七忌同守卯宫，陀罗来合者最怕。
巨羊同居子宫不美。
巨劫姚同在命者，福薄。而紫相夹化权合贵者，扶持延寿。
酉地天机自是微格，卯地贞破羊，丑地陀罗会冲不美。
杀集破格。
命宫虽庙会左右，兼得科禄来拱，若羊陀火铃四杀冲会，则破格不发。
未地命日月地空坐贵向贵，而贪武挟者为贵。而若身官宫坐亥地与巳地，天同禄存相照，则为下品庸命，加值卯未空劫来冲者，不能以文武发达，荫仕杂职承袭功名。
身命福吉凶星皆有，空劫羊陀火铃七杀廉贞破军化忌冲会者，身命虽有紫府日月魁钺武相三奇等吉星，譬犹良民之化盗害。身命陷福禄，殃咎重重（在深谷翁演诗妙诀）。昌曲与凶星入陷地，科星与凶星落陷宫者，冷谈舌耕之人。
紫府夹命而羊忌加夹者不美，而终破格。
寿星虽合身命，忌劫合寿星则不美。
巳酉昌曲为贵格，而昌陀同居，曲忌同居不美。
同月遇铃星者破贵格。
寅巨遇空姚者破贵格。
吉星会聚而值羊姚者，必受其毒
杀破贞贪，火铃齐会者，若落空犯空，则虽有禄马贵人，未免剥杂之归。
丑宫同居死地羊刑者，虽有巳酉昌曲来朝，不救困穷，逢遇落空贱。
魁钺台座之贵，空劫七杀破之。
羊七空破在三合，虽红鸾紫微之贵，无所施其尊重。
申钺子魁相遇，若木火生水火局为好，且子同月，寅巨日，辰机梁遇者，必为贵人。然而财官迁三合若有羊陀空忌，剥杂则终成破格，加以火在本宫则为贱格。
辰机粱权禄同会虽美，一羊破四贵。
寅巨日本贵格，而陀刑同居则破格。
子地同月虽贵，若空忌同居破格。
成格杀不为害（杀反助吉）
身命财迁皆吉集，虽有一二杀星，不为欠。
辰戌未生四杀空劫，不能为害。
文星科星虽与恶星相遇同居陷宫，格局既成，则不害于登科。
命宫以杀成局者，福宫帝相同居，以福人论之。
贪火权铃紫府武相等大贵格既成，则羊劫亦能助威作福。
命坐辰地，七杀地劫天刑同居者，虽云三刑共聚，辰是木乡，刑劫并是火星，木能生火，七杀又是威武之星，辰非陷地。故若得杀破狼成格，权禄来朝，诸大小吉星相助者，发旺非常，必以威武大发。然而若是羊忌夹命，空火在福，末终恐不得令终。昌夹命，羊陀夹身者，倘无紫府同梁两禄之救，则危哉。
两禄逢梁夹则富贵，身命既得此格，则福宫虽得卯羊，紫府相辅弼台座贵人等星交会，则羊反助吉。
台寿福贵入宫则地劫避之。
诸星相喜。
紫府喜火铃贪狼之照，火铃喜紫府贪狼之会。
铃星专求七杀贪狼，而贪七铃在生旺地富贵威权。
七杀喜文星，遇者早发，但诸凶相冲，则恐难令终，无凶有吉者，一生富贵。
七杀喜辅弼遇者，必有将相大贵。
七杀喜魁钺遇者，文经武纬智略威武。
辰地右弼文曲同居者吉。
辅弼喜与天相同位。
天梁喜台座同居。
诸星相忌（诸星落陷）
太阴文曲最怕铃星同居衰绝地。
化禄天府怕与破羊天刑同居。
昌曲池阁魁入田宅宫，则吉星落陷地。
辰戌巨同虽化贵不美。
卯化禄逢七杀则不美。
力士文昌最忌同垣陀罗加会不吉。
府相合劫拱杀不贵。
火铃最忌羊刃，遇羊火者多贫夭，遇吉者半吉。
禄存功（同：宫）忌火铃羊陀空劫六者，落二宫者尤吉。
文昌紫微不和洛蜀之党。
文星不喜机月同梁相会者，昌多猜疾故也。
文昌入伤使之乡者，所谓文星落夜台。
破军功忌廉贞，故廉破同宫不好。
破军最嫌巨门，故破军守命者，巨门遇不吉，破军最忌火星，而同宫极凶。
七杀怕羊火，遇者相攻如仇。
天梁最嫌陀火，遇者困穷。
天府最怕羊刃，逢之者一生劳碌，行运逢之，谓之府库空处。
紫府只忌羊刃，羊刃入紫垣为胡兵犯帝京之杀。
紫府不喜禄存同宫，盖禄宫紫府为好羊陀夹禄，最伤于紫府故也。
戌地文昌为陷地，而与机梁同居为梁昌者尤不吉。
文昌最嫌天机化忌天伤。
紫微陷地逢空，天府遇羊，文昌遇忌落空，文曲科星落空，辅弼皆入弱宫受杀伤，加以身命分居绝地死地，蓬蒿下高谈而已。
曲巨最嫌与羊姚相合。
天机火星与七杀相克生灾。
天府陀罗不愿同居。
紫微火星岂宜共位。
梁鸾怕地劫同宫。
天相右弼怕火姚同居。
左右台座同守一宫，最嫌羊破相冲。
善恶星单守
吉星同居不如单守之至贵，此指文昌文曲魁钺等星也。若单守诸吉拱则美，不得吉拱则不美。且紫微单守，三方不得辅弼及雄大星，皆孤立无助，不利。天府单守三方不得日月者，独处无朋。左辅之独守者，不得吉则为乡师老儒，右弼单守不得吉者，离宗出外，虽得吉拱，亦有师友之相离。
廉贞单守孑。
破军独居亲戚不睦。
水局人命中天同单守，太阴水巨门水自三方来会，则吉，太阴虽反背尤美。
善恶星同宫。
紫府之寅申同宫，贪贞之巳亥同宫，一则君子，一则小人。君子同朝其美可知，小人同室其恶可知。
科曲会子：文曲科星皆水，而子为水之旺地，故文曲科星同会子地者，必为多士。身命为上，财官次之，妻子宫遇之为至贵格。
紫破同宫：他宫不美惟丑未宫同坐身命最吉，文武全才，出入有光辉群势。丑未身命紫破对朝，亦官达之人。
寅宫昌曲：本非可居之方，当以贱命断之。寅地昌曲虽得诸吉，难免贫恼男倭女娼。
同梁申地同守身命：虽无凶杀，当以庸命断。
同梁陀罗申地同守身命：同梁本非福星，陀落素喜申地，而同梁最忌陀罗，且失所居。遇陀则陀为主，同梁为客，故申地同梁定不美。
身宫廉贞文昌并守命：虽有三方诸吉，难免凶终之祸。
紫破丑地身命同宫：财、印、贞、七、禄存、官贵、福贵朝元者，及台、座、才、寿成合者，无不荣达，武将多得此格。
太阳与陀同局：虽寅巳亥宫不吉。
薛生问曰：吉凶相错何如？曰：吉星多，凶星少则为美。曰：吉星多而失地，凶星少而得地，则何如？曰：吉星虽多，失地则不发，凶星虽少，得地则作灾。曰：然则凶星多，而吉星少者，勿论得失地，皆不吉欤？曰：凶星虽多，失地则不能施其恶，吉星虽少，得地则能伏凶星故也。吉星当为主，凶星当为客，则反为发福，此最难知也，不详以为不发也。曰：吉凶相半，则何如？曰：往称一星吉一星凶者，谓之剥杂，剥杂则终不发福。曰：剥杂者，虽不能发，若吉星为主，凶星为客，则与凶星为主，吉星为客者有间欤？曰：吉为主，凶为客，则庸常平微，凶为主，吉为客，则灾厄凶危。
曰：中天诸星有吉有凶，则吉者何星，凶者何星？曰：吉者天马、禄权科、天喜、天才、天寿、台辅、封诰、恩光、天贵、天官、天福、台座、池阁是也，凶者天姚、化忌、天虚、天哭、天伤、天使、地空、地劫、天刑、孤寡、劫杀、华盖、空亡是也。
三奇论。
科权禄陷地加杀者，一生困恼，而若遇入庙，火星限内亨通，反成福禄。
三奇最嫌落空，而若得诸吉成格，虽到吉运有成，中年不免灾厄。
权禄虽奇，若与诸杀相聚，一生劳碌。
三奇极贵，而三奇中一奇得地，二奇失地，遇四杀者，一生贫穷不发，难免数奇之叹。
科权陷地遇破军不吉，而若与帝相会，曲月相合，登第。三奇之成格为贵，而得三奇者，未必皆发，盖纯吉及有迟钝，三奇反不如科权禄之发贵，科禄、科权尚不及权禄之最贵，命身逢权禄者，百无一失，必致荣贵，同宫为最，对宫次之，财宫朝会次之，合次之，夹又次之。
命身既遇三奇，又逢卯地化忌者，谓之四化协吉，卯忌为福，与权禄同。
官宫前有三奇者，早科华显。
命宫科星与化禄相合者，奇格也，早登科第，终老事禄。
命前禄权科三星谓之命前三奇，若阴男阳女，则命后逢之谓之顺逢三奇，在前及不若在后之奇也。
命身一化奇坐守，财宫二化奇来合，加以吉会，则位至三公，富贵隆赫。
迁财官三宫科权二奇对拱，（弌？同：亦）如命宫有科星，三方得权禄拱照，不见杀者禹门三级，贵格也。
命有吉星三合科禄冲拱，或命前三位遇科权禄巡逢，皆主富贵。
三奇并拱禄宫者为富。
杀星重叠者，遇三奇而不得祸者无矣。身命宫前后三奇，遇魁钺者为大格。
紫府辅弼为主，而有三奇及武相禄存为主，而有三奇者皆为元甲第一贵格，三奇虽不遇，若遇科星、权禄、科禄二奇者，为元甲第二格。
财印论。
财星遇印星方可言其富贵。若财宫生旺入庙，而不得印星者富而不贵，印星亦然，不得财星贵而不富。财星者，武曲禄存天府也，印星者，天相左辅右弼也。财印最怕死绝空亡之地，又怕羊刃空劫之杀，独火铃入庙，则能生财发官，而兼得武破贪七不陷者吉，不然则财官不吉。
身命与官宫值财印之同七杀者，谓之武印。财星之同天相者，谓之文印。两印兼逢，谓之文武财全之格，喜旺地入庙，落空则不论财星者，非但武曲之谓，禄存化禄谓之财星也。
午地命坐紫微者，例得紫府财印会合。
论杀星（恶死）。
阳男阴女之命，前三位有杀者，阴男阳女之有杀者，皆句绞之杀，必有口舌刑狱之灾。
吉星虽多，若居陷地而遇杀星之得地者，见制于一恶。杀星既多，群聚陷地而遇吉星之得，不化于一善，盖众君子同朝而踪迹龃龉（比喻意见不合），则反制于一小人，众小人得路，而气焰相煽，则反害于君子，是所谓君子难进而易退，小人难退而易进之类也。
七杀廉贞同居身命为路上埋尸之杀格，在子宫则白头无子，在父母宫则早丧怙恃，在兄弟宫则终鲜伯仲，在妻宫则红烛化血，在福宫则少年黄壤之客，其他诸宫无得吉，以武人之杀成格局，喜逢入庙羊刃火则反能为福，故曰廉贞七杀反为积福之人，非徙（同：习）武人，虽文人以雄武结局者亦贵。
武曲陀铃遇水空则沉河。
巨七羊火值句绞则缢项。
命虽吉拱，吉聚成格者，身宫多杀加羊陀姚忌火星从聚者，及福宫有火铃羊忌，而贞七天刑来冲者皆不能享福，中途败折。
巳亥安身，贞七劫空化忌会合者，流落天涯，多为客死。
铃昌陀武四星交会于辰戌二宫者，辛生己生人限到辰戌忌水厄，又加恶杀则必死，外道投河，且辰戌坐命遇铃昌陀武四星，则亦不免投河埋道。
巨火羊三星坐守身命，大小二限逢恶杀者，不免缢死，羊陀、空阶、白虎、丧门齐冲会合者，汤火余鬼，十人遇之九不免。
命有廉贞，身有破军，福有七杀休问吉凶，问之无益。
巨门铃星夹羊，逢力士之命，如阱虎（圈？）豕。
羊铃杀破姚忌火俱会，若非夭折，必也困穷，不然则流离，岁死于及哭。
薛生问曰星辰以（数?）为贵，而南北斗助星如羊陀，先于辅弼，火铃先于魁钺者，何也？曰：何独助星然也，正星亦以武曲七杀为先。曰：杀星先于善星者，将非以先使杀逢取，而以善星救护然耶？曰：南北二星为君相之位，尔不见君相之行耶？必以威武之使，呵护之仪为先也，专取其吉，而若其无杀，则发旺之气安从而生耶？然而值杀星，则有侵凌之患，不若略逢杀也。曰：然则有吉无杀者，不能发欤？曰：岂不能发，但柔缓迟钝则有之。
论禄马例（人年命所忌行运）
人命祸福最忌禄马倒限及行运生忌，巳酉丑人禄倒于子，甲子辰人禄倒于卯，亥卯未人禄倒于午，寅午戌人禄倒于酉。以生年言，甲人马倒于卯，乙人马倒于辰，丙戌人马倒于午，丁己人马倒于未，庚人马倒于酉，辛人马倒于戌，壬人马倒于子，癸人马倒于丑。以生年言，盖禄倒马倒皆以羊刃宫而言也，禄马倒运，各随大小星之吉凶，各有祸福之浅深，而为禄常少，为祸常多，何以言之？生命所忌也，子生人忌寅申限，丑生人忌午限，寅卯生人忌巳亥限，辰生人忌辰限，巳生人忌巳限，午生人忌丑限，未生人忌酉限，申生人忌火铃，酉生人忌陀罗，惟子卯戌三宫无生忌。
禄马倒运，有官者右迁落职，无官者失财损人且奔走远方，大限流年若值大耗之宫，兼逢倒禄马地空地劫火铃等诸杀，则其年必凶，又逢贪狼七杀将军白虎，又有太岁病符死符照限，三方四正迭相注集，则百无一生。年月日时大小运中遇值者，破财损人，凡本人身者当年死亡，凡本人命者稍轻，盖寿数则身宫尤紧于命宫故也。然而若有荫福及流禄来救，则可解其危。命立值之，而四正禄权加凑着，男为僧女为尼，若有中天诸吉星分照来救，则不然。此论倒禄倒马倒限，倒限者忌罗网二限也。流年神吉凶当据本排看横图而验之。
禄马倒者最忌太岁相遇，大小二限齐见必死。
论网罗限。
辰戌二宫为网罗限，运到二宫者值吉星救解，则可免祸殃，若杀星丛萃，则其祸难解，此所谓天罗地网也。戌为天罗，辰为地网，地网犹可逃也，天罗不可脱也。二限若值五恶星及陀火而杀，则死生（垩？），且戌生男遇亥，亥生女遇戌者为天罗，辰生男遇巳，巳生女遇辰为地网，男忌天罗，女忌地网。
辰丑戌未杀多者，谓之天罗地网，若无吉救，则难于免祸。
大小二限至辰戌，逢贪武又值丧门太岁吊客白虎，及劫杀空亡四杀中一逢冲照者，其限必凶，故曰天罗地网。
论遇杀有救
诸恶杀冲害，亦有救解，日月魁钺昌曲虽至贵，不是，以救解惟同梁两禄扶持。正禄为命之源，故危中得正禄扶拱，则虽在万危之境，必得一全。然而禄存若失陷，则自救不（赔？）何暇恤？
虽逢流年诸杀，若得同梁两禄辅弼天相及格局相生，亦能安过。
羊居身命一生孤单，若杀星及禄倒马倒之限，则甚凶，惟同梁二星能解其祸。
空劫迭守财宫，则为空劫破命，而若遇禄马同梁则有福无祸。
昌七同守命最凶，而若梁弼同入，则能救其祸，反能为福。
命宫虽有杀，若于合宫有两禄及天寿星来救者，反为其寿福，两禄落空则不然。羊昌夹命，羊陀夹身者，若无同梁紫府月禄之救，则危哉。
命有化忌，值空劫羊陀夹得身命，且值廉贞破军武曲等星者，直为下格，不贫贱则穷夭，而若居生旺，则乃是至贵之格，不为下格。若羊陀空劫不为并临，且三方值权禄者，不以夹禄论之，但逢杀运则有灾。
七杀羊刃与辅弼相仇，然而紫府同梁能使和解。
文曲遇羊刃，紫府救其不和，文昌遇七杀羊刃，双禄救其不和。
廉昌多不得其死而府禄同居则免。
禄马之遇火同宫者，不吉。而火局人，生处遇之者，反吉。
空劫羊陀火铃刑姚等星，虽犯身命福三合之内，而若得官贵、福贵拱相于身命及迁宫者，扶持度春秋之格，乃困中遂意者。
路空绝地之运极凶，而遇同梁禄马者，虽百跌而一起。
空劫四杀贞破等诸杀，丧门吊客白虎等诸凶神虽会，若身命福宫有同梁行运，值同梁着皆能有救，虽危辙扶，盖同梁乃荫福之良星，故能使诸凶诸杀和服。
论夭折（孤克客死）
命无正曜，无吉拱，则五岁化去，身无正曜，且有凶冲，则十岁后死。
身命虽居生旺，羊陀火铃空劫对冲，则寿促，此所谓冲天恶杀也。
身命若居衰弱，而遇诸杀，难过七八岁。
身命俱弱，而福宫值杀者夭。
年杀若与岁君相遇，又大小星杀冲集，则其年必夭，而独于官宫遇者，若行刑杀之事，则可免自己之祸。
大杀与七杀破军羊陀火铃白虎将军等杀照会，则其年必死，又逢两太岁，则千无一生。
辰地羊刃坐命，酉戌七杀合冲，虽诸吉拱照，寿不过四十。
福宫七杀廉贞切忌同守夭折。
身命虽各有成格，而三合四正有羊陀火铃空劫天刑者，难过十岁。
命宫地空坐守，刑杀火忌冲照，而寿星陷入奴宫短折。
命无正曜，坐绝地夭折。
身命与贞七空破相合相会者不能遐寿，而若两禄居在身命或福宫，能享寿。
七杀单居疾宫于衰地绝乡，短折。
身命官三合空劫羊刃火忌姚铃等杀皆聚者，夭折困穷。
命有忌姚，身有刑空者，夭折孤贫。
身有忌姚铃刑陀者同。
丑人寅命，文昌陷于未宫，天伤又遇杀星，及羊陀迭并限者，夭折无疑。
巳亥安命，昌曲中一星与廉贞会者，夭折，若武曲天相相遇之，又得权者发旺贵，辛生人最忌。
巳亥安命昌贪坐守，加杀化忌者夭折，破七官宫坐巳亥，遇此二星者同断。
巳亥贪狼守命，加杀遇忌者必夭。
七杀守身命于陷地者，加值凶星则早夭。
丧门陀共居命宫者于衰乡者，早夭。
羊陀贞七与寿星同居，则寿星受制。
命坐衰绝地，疾宫空劫者早夭。
长生犯空劫，福宫若死绝着夭折。
福宫蜚廉午地居死乡者，火随风灭之象，必夭。
寿星居绝地，遇空劫落空亡者寿短。
破火贞陀于衰地身命者夭死。
身命衰而杀居疾宫者，难免十岁。
羊陀分守身福杀，或在身或在疾者，必夭。
空劫羊刃迭拱于三合者，坐生旺，则中困恼，坐死绝则早夭。
卯地梁日衰地之运，多遭父丧。
七杀地劫之运，多遭母丧。
午地廉贞逢力士，空破刑姚冲，又羊铃来合者客死。
七杀地劫与太岁同居福地死病地，必夭折，尚有能寿者，寿星在其中与辅禄相合，紫府并照故也。
廉贞命七在身寿短。
廉铃同宫虽是生旺，未免夭折。
身宫七杀空星同居者，夭折，姚在其中极凶。
贞铃与昌相合早夭。
地劫会丧门之运，化忌陀罗来冲犯者，必死。
七杀与刑陀相会之运，必死。
命有贞，身有七，福有破，夭。
疾宫火星得刑劫夹者夭折。
命宫绝地，铃与羊陀刑忌会合者，早夭。
昌忌合铃最凶短促。
身福宫死地天府遇刑同居短促。
身命贪贞空劫刑陀忌同居者，难过十岁，不然则五岁内并丧父母。
命宫天寿，羊刃同居不得其寿。
命宫天寿，逢力士及太岁者皆凶。
七杀与陀地合者，短折，居绝地者亦早夭。
论穿刑。
子未相穿，丑午相穿，卯辰相穿，申亥相穿，寅巳相穿，酉戌相穿，如子生人安命于未，未生人安命于子者，凡相穿皆依此推之，身宫亦然。
寅刑巳，巳刑寅，丑刑戌，子刑卯，卯刑子，辰午酉亥自刑，未刑丑。如寅生人安命于巳，巳生人安命于申者，犯相刑之杀，余皆仿此，身宫亦然。
论五行（生克制化）
辰戌丑未为四库，五行生旺各有攸宜。辰为水土之库，秋冬生人吉，丑为金库，夏秋生人吉，且水土人利辰库，金生人利丑库，木生人利未库，火生人利戌库。
五行生局人并宜安排于相生之乡，又要得相生者，为主星与身命主者吉。
五行生局若坐相克之乡，坐宫坐星与身命主星背驰不合者，不好。
金生人遇金局，水生人遇水局，木生人遇木局，火生人遇火局，土生人遇土局，各得，金木水火土之得地富贵，不得者贫贱。
金局生人安身命于金乡，水局生人安身命于水乡，木局生人安生命于木乡，土局生人安身命于土乡，火局生人安身命于火乡，谓之（倄？）。或金生人得土局，土生人得火局，火生人得木局，木局生人得水局，水生人得金局者吉，若金生人得火局，木生得金局，火生得水局，水生得土局，土生得木局者凶，此乃相克之理也。
金生金局金乡坐身命者，得金星生旺入庙富贵。水木火土亦依此论而定其祸福，官杀三合亦然，财迁两宫亦然，观取之妙在乎酌其轻重，论其浅深。
十二支阴阳五行与紫微五行不同，寅卯木，巳午火，申酉金，亥子水，辰戌丑未土，而紫微五行则巳火申金为土，辰土为木，戌土为金，丑土为水，然而五行之中如本火为土者，得火星为吉，本土为木者，得土则不相克，余皆仿此，此乃经外要诀也。
十二宫生克制化苟不明辨，人命吉凶平生祸福不可（均？）寻。槩（古同概）星有凶吉，又有吉而为凶者，凶而为吉者，星本吉而得度且庙且居生旺是也。星本凶而失度落陷，且居死绝是也。本星虽吉，既不得度，且落陷宫逢死绝者，此吉而反凶也，本星虽凶，既得其垣，且居美地逢生旺者，此凶而反吉也。
寅卯辰属木，巳申属土，午未属火，酉戌属金，亥子丑属水，而宫分各有所属，（点？）武曲属金，贪狼属木，廉贞属火，巨门属水土，破军属水，禀性各有（分？）野，凡看数者，先取生旺庙库，此看星辰落在何宫，假如金入火乡，木入金乡，水入土乡，火入水乡，土入木乡，是谓受制，受制则有祸，其祸其福不可执一而推，如文昌金星在午火乡入庙，谓之星临庙地，必见战克之机，但不可逢空，若得天机同位，则机乃木星能生火，谓之有用，余皆仿此，且如文曲水星在午，逢文昌者，昌金与曲水气味相生，谓之既济，亦有发挥之美，若与破水同垣，则文昌受制，水多金沉，虽入庙无用，余皆仿此。
且如金入土乡，木入水乡，水入金乡，火入木乡，土入火乡，是谓得地，虽陷有用。
又如廉贞火星在寅卯木乡，为木能生火得垣。
武曲金星与廉贞同度，则武曲为财无用，（七？）余皆仿此。
廉贞化忌在亥子丑水乡，则水能克火，虽（凶？）无害，余仿此。
辰戌丑未为土，而紫微分五行，辰为木，戌为金，丑为水，未为火，若不明查其五行分属，则差毫（XX）千里矣，五行所属当各据其宫位，卞（同辨）其得垣失度，而如当得金星者，金虽好（所？）贵者，主星得金次，星得金又得土星相生，则吉，虽不得土星相生，生年本局得土，则吉，然而土星不喜多，多则生成者太盛，本金反弱，不若金宫位中止坐主星，而土为之生助也。金星得地，则土星虽不入庙，其助必厚，据此推之，则水火土木四星所属，亦当依此论之。十二宫而分六十三位，不可不明辨，而必以入庙为奇，失度为虚矣。寅午戌生人属火局，火克金，金杀星不宜逢，丙戊生人安命寅申子午，甚不宜。盖羊陀在午辰地故也。水局水宫遇土星杀者，谓之龙（罔）象（罔）尸，甚凶。若有救，则不在太危。
木局木宫遇金杀星者，谓之夔（古代传说中一条腿的怪物）魍魉，观形甚恶，若吉救则不至太重。
火局火宫遇水杀星，谓之含沙射影，甚凶。若吉救则不至太危。
金局金宫遇火杀星者，谓之回禄鬼睒（迅速地看）眼，甚恶，若吉救则不至太重。
土局土宫遇木星杀者，谓之魑魅精聘神，甚凶，如吉救则不至太危。
右言杀星者，若大小杀及十二神而言也，十二神亦有五行分属。
假如水局人遇土星，作恼者，木生太岁干支所属金，则金生水，此谓年生局也，且土生金，此谓土星反我之助，其阶序至妙。五行局皆依此而推之，则年生局为上，而局生年不及。
坐宫生局为上，而局生年不及。
星辰生局为上，而局生星不及，概以局为主，故生我者为福发福深重，我生者为财，而发福轻微。（批：我克者为财，而此云我生为是字误）
十干甲乙木丙丁火戊己土庚辛金壬癸水，此五行者不（XXX）异同矣。金赖土生，而土多则金埋，土赖火生，而火多则土焦，火赖木生，而木多则火灭，木赖水生，而水多则木漂，水赖金生，而金多则水沉，五者要得其中，太过则反有所害也。
金能生水，而水多则金沉，水能生木，而木多则水缩，木能生火，而火多则木焚，火能生土，而土多则火晦，土能生金，而金多则土变，，此犹慈母生子，子太多则有劳弱之患也。
金能克木，而木坚则金决，木能克土，而土重则木折，土能克水，而水多则土流，水能克火，而火多则水热，火能克金，而金多则火熄，此犹以力制人而已，不及人反害其已。
金衰遇火见销镕，火弱逢水必为熄灭，木弱逢金必为砍折，水弱逢土必为淤塞，土衰逢木必为倾陷，身弱不胜他之克而害及其身。
强金得水，方挫其锋，强水得木，方泄其气，强木得火，方化其顽，强火得土，方止其焰，强土得金，方制其害，此谓自己太强，全伏人人制伏方得中和。而制之太过，反害其己。
木盛则当用金制，金盛则当用火，水盛则当用土，火盛则当用水，土盛则当用木，此言制而化吉也。
土局人以火星结局则早发，若天府土禄存土同守命，迟发，加有天机木，廉贞火，文曲水同入身宫者，相克不净不能发。
水生木局人命宫破军水坐守，天相水来会，武曲金贪狼金，来交拱者，水得同心之助，金能生水，水能生木必富贵。
水生火局人左辅土守命，禄存土天梁土来会，又有太阳火，太阴水，贪狼木交拱者，必富贵。
金局人命坐未地，火星守宫者，火乡火星同心克金，其应不美。而若得天同水，太阴水来救，仍为本局所生，则反吉无灾。
土生火局人，土星多火星少迟发。
（土？）局福宫太阴水，右弼水，文昌金同守者，而水克火本局，火克金，故不能享福。
生年本局及身命主星、身命宫结局星以五行推论，相生则吉，相克则凶。
火局人水星居命，结局不美，若水生人则反好，他皆依此而推之。
土生土局人，虽得大（贤？）格，若水星多且有土星同守身命，迟发，与紫贪会合，则尤为迟发，然而发后福重。
水局人左辅天魁守命于卯上，土火水相克，故不发。
水生水局人命宫有两火星，一土星者，两火克水，一土亦克，故不达，虽火土入庙不发。
木生木局人，命宫得地日月夹者，两水生木最好，子地合格。
木生木局人，水乡安身命，则水能生木，又得水星，则星能生本生与局，是美，而虽无大格之成就，只得贪火同居，贪火或夹或合之矣。
天府左辅守身命者，土局人福厚。
武曲七杀同守身命者，金局人威武。
木生木局木乡，逢绝者危。
火局土生人，虽得昌曲垣，魁钺坐向亦不发。
凡身命坐败弱者（批：如衰死绝之类），亦生富贵者，必五行相生局坐排于相生乡，得身命主星与坐宫大星之为主者相生之致。身命之坐盛强地者（批：如生旺墓宫之类）亦贫贱劳碌者，此必五行生局排于相刻之乡，得身命主与坐宫大星之为主者相刻之致。五行生局如不得生旺之乡安排，则且要得比和者为主，却如金入金乡，水入水乡之类是也，余仿此。
身命有五行相刻而有富贵者，此则身命三和财官迁及福德星得垣成格，大小二限运成局之致。身命有五行相生而贫贱者，此则身命三合财官迁及福德星度不成格，大小而运不成局之致。
木火主阳，金水主阴，木火人宜坐排于木火乡，金水人坐排于木火乡，此谓阴阳不顺。而不悖者吉，不顺者凶，惟土人宜坐排于中央，勿论阴阳宜得辰。
戌丑未之位又得土星土位、土星入庙得垣者，富厚贵重。
金人利西方，木人利东方，水人利北方，火人利南方，土人利中央，又利四隅寅申巳亥也。
金生金局不如金生土局，五行生局皆仿此。
薛生问于深谷先生曰：五行生局取用之理，既尝闻命而独土之专以中央为紧者，何也？曰：土无定位，以四季为旺，故辰戌丑未为四季之宫，而土之旺故也。又问曰：中央则既得闻矣，四隅之为紧，何也？曰：土者，敦厚锁重之物。而四隅者，五行方之四表也。金木水火四者变化于四表之内，而土则在中盛衰，在外镇压，故盛衰者多镇压者，多力量。四库土为元，四隅土为次，四隅土者不专方位，兼言星宿也。
又问：木主发生，金主杀伐，未知五行之理所属而致欤？曰：木之发生，金之杀伐，盖理也。而木必得仁和之宿，金必得威武之曜，然后各主生杀。若木得雄武，金得仁合者，不能施其助也。又问曰：木主发生，必要得仁和者而已，如有雄武刚星，则反有害。金主杀伐必要得雄武者而已，如有仁和柔善宿，反有伤欤？曰：不然，徒仁和不能为，徒雄威不集，事必刚柔相得，然后各能施功。木亦得金，金亦得木，方谓有用。又问：然则金得木，木得金皆与之相半，然后可能施功欤？曰：不然，金为主，则主不嫌多，故金要多而木要少。木为主，则木要多而金要少，凡天下万物之理，多者为强，少者为弱，主强客弱，则客为主使，客强主弱，则客何为用于主哉？
又问：水火而局固是相刻，水局得火星，火局得水星，终不为当欤？曰：水无火亦不可，火无水亦不可，水火虽曰相刻，亦有相济之义。水而无火则遇弱，火而无水则遇强。然而水为主，则水要多，火要少，火为主，则火要多，水要少，亦犹金木也。
又问：水入火乡，火入水乡者，亦要水多于火，火多于水欤？曰：不然，是则主者太刚，相半则可也。
又问：水火二局或有互观之法，设象之初有此法耶？曰：不然，水火之各有局，如金木不相通为可有及于互观耶？曰：然则偃师王公号称明于象数，亦尝有互观参究之说，是何故耶？曰：有是隐义王公非妄也，传王公术者致误也。曰：所谓隐义可得闻欤？曰：人之所禀，干支有水多而无火，得火局者火多而无水，得水局者各于水火有变通之理，此犹筮卦之互观通变者。曰：然则专拘于此法，水局则舍水取火，火局则舍火取水欤？曰：不然，本局为主，变局为助，当需以本为主，以变为助可也。曰：水多则宜无求于水，火多则宜无求于火，当及有求者，何欤？多者得无者为局，则其局为窘局，故必要互求于本生多得者，以观其吉凶。然而水而求火，火之不幸也，水多者为虚弱，火多者为粗刚，不若水火相适之为愈也。且干支三水无火得火局者，三火无水得水局者合格，此乃稀有者，故至人存当勿（X？）。
又问：五行相克相生制化之理，略略闻命而未得其详，可以明卞解惑欤？曰：可。金入火乡为被刻地，则奈何？曰：被刻者为受制者，当有及化者，必要得土为美，土能生金故也。曰：土为生扶于金，则既得闻命矣，亦必以多为贵欤？曰：太多则反不紧，不若适中也。曰：然则一土不能受制之金欤？曰：有能者，有不能者，入庙者为能，失垣者为不能。曰：然则虽以禄存紫府巨梁等雄刚之土，若其失地则亦不能生扶欤？曰：得地之土，则一能生扶，失度之土，则要须有度然后方能生扶。曰：紫府禄存之失地者，例不得发旺，而反能有力于生扶受制之金欤？曰：例不得发旺者，（陷）在身命为主，但兼致众杀众凶者有难发福而言也。如论生扶，虽失地其为被佑，则理亦然也。曰：金入火乡者，乃是我刻之地，则其要得生扶者亦然，与刻我之地无异欤？曰：刻我之地，则我为受制，故弱必待扶，是以要得土为援我刻之地，则我既强盛，彼乃受制，故强不待援，而其余金得土星，似为太强，太强则折。曰：太强必折，金入木乡，虽不得土为美欤？曰：不然，土是生金者，虽强，若无生扶，则何美之有？曰：何从以折衰欤？曰：我既受制，彼之乡又得生扶我者，则似为太刚，而苟不得生扶者，亦似无援之军，虽得土为我生扶，而又得制土者，同居稍杀其太强势，则刚柔相制之道，似乎得中也。曰：既曰太强折，又曰虽强若无生扶，则何美之有，何从以折裹欤？曰：我既受制彼之乡，又得生扶我者，则似为太刚而苟不得生扶者，亦似无援之军，虽得土为我生扶，而又得制土者同居，稍其太强势，则刚柔相制之道，似乎得中也。曰：金入水乡，乃是我生之地，则无利害之义，而亦要金多欤？曰：金多为父母丰实，水多为子孙蕃（同：繁）盛，金不嫌多，水亦不嫌多。曰：如不得而多，则宁水少金多欤？宁金少水多欤？曰：金多则为我身肥盈，荫遍覆于子孙，水多则子孙太盛，譬如枝条茂盛者，根株必伤，此谓子夺母气，不若金多水少之为宜也。曰：金多水少之义，则既得闻命矣。五行星辰例为错居，则要得助金者多欤？助水者多欤？曰：相生相刻之地不同，亦有助金助水之理也。曰：然则助金者土也，得土则水为之伤，助水者金也，得金则木星多也，金多无害而土多反有害欤？曰：土多固不可，金亦岂要多？曰：然则金多水少之义何居？曰：此则指金水如不得适中，金宁少于水之谓也，非谓金必多而为美也。曰：金多不必为美之义，可得其详欤？曰：金多则伤木，木乃水之所生，而为众金所伤，则金水虽得相生，而木既被伤于金，不得与水相通，此谓五行窘塞，焉有发福之理？
金入土乡，既是生我之地，则固无相克之义，而亦安得金多欤？曰：金多者，为我身充实，而土多者，为父母荫厚。子孙蒙其庥（同：休）我身充实，则父母享其报。金多为美，土多亦美。曰：金土如不得并多，则宁金少而土多欤？宁土少而金多欤？曰：生我之地，则与我生之地有异，我不盈肥，则父母之荫不为厚，是谓兄弟之夺吉气，故与土多不若金多之为宜也。曰：金入金乡为虚得其所，必要金星为主，又得金星相助为美欤？（曰：）金星宜为主，金星亦为助。而纯金无造化故多，则必要得刻我者为用。曰：要得刻我者为用，则火星不嫌多欤？曰：火星岂为美于金也，助我者多则为害，非轻金多，必要得刚火一星，为激励之助。
金入金乡者亦要水多欤？（曰：）水多则为泄气。曰：所谓泄气者，何如？曰：譬谓人多子女，则母气受泄，故伤也。曰：火是刻金之星，而一火同宫，则激励之助。（曰：）既闻命矣，若使诸火居三合夹合者，如何？曰：金遇诸火冲拱，则焉能为好？其害则轻。曰：众冲拱则固有害也，若一火自外来激，则如何？曰：同室则犹如同舟遇风者，能为我助，在外则不失为我之助，不若同室也。
金入金乡者亦要得土星欤？曰：土要生金，则土不可无。曰：土星要多欤？曰：不要多，则埋金。
金星之入于受制之乡者，何以则可救其危欤？曰：有受制之乡反为受制之星同居者，能救其危。曰：有受制之乡反为受制之星，则虽生扶者，亦为美欤？曰：不若兼有生扶者，又得制彼者。曰：二者如不可得兼如何？曰：不可得兼，则宁无生扶者，不可无受制者。曰：金局金星既如此，则木火水土四局星亦当为一例欤？曰：既举金星，则亦当为一例。
曰：五行星皆以多会为美欤？曰：多会则反不能发福。曰：单居为美欤？曰：单居而有生旺气，有气味相合来助，则吉，不然则为孤独。曰：多会不能发福，可得其详欤？曰：众善多会者为美，众恶多会者为悖。曰：众善失地多会则美欤？曰：众善失地多会者，为君子道消也，虽多何能施功？曰：众恶多会不能作灾欤？曰：众恶多会而失地者，小人道穷也，为恶无所不至。曰：然则众恶得地多会为美欤？曰：恶星虽凶，而与生旺（批：如金局金杀木局木杀类）相合则反能发福。曰：恶星之发福者，其享福欤？曰：既以恶星结，则运行多杀，焉能终享其福？曰：恶星不与生居相合，则不能发福欤？曰：恶星之得地者，不与生局相合，则作化甚凶。曰：众善不与生局相合，则不美欤？曰：不相合，则不美。曰：虽不与生局相合，亦有发者欤？曰：虽不相合，若坐生旺、墓库处乡有发者。曰：不坐生旺墓库之乡，则难免灾祸欤？曰：众善之不与生局相合，不坐生旺墓库之乡者，只不发福而已，何至有灾？
五行喜生我而不愿生我之局者，何欤？曰：金而土多，则埋金，土而火多，则焦土，火而木多，则炽火，木而水多，则漂木，水而金多，则渴水。五行太多，则反害本星。曰：五行亦要我生而不愿我生者，亦何如？曰：金而水多则沉金，水而木多则缩水，木而火多则焚木，火而土多则晦火，土而金多则变土。而五行生克之理更申之：金而木坚则缺金，木而土重则折，土而水多则流土，水而火多则热水，火而金多则熄火，此犹尊者制卑，尊者弱卑者强，则反害其尊也。
问五行何以则为制化欤？曰：金弱遇火为销镕，火弱逢水为熄灭，木衰逢金为斫折，水弱逢土为淤塞，土衰逢木为倾陷，此犹身弱而逢他人之克也。
强金得水，方可挫其锋，强水得木，方可泄其气，强木得火，方可化其顽，强火得土，方可治其焰，强土得水，方可制其害，此犹自己太强，难免挫折，要得他人之力，依（X？）而制伏，方可免其害。然而制之太过，亦受其害，须要适中也。
古集成格（古人验迹）
水生人右弼单守命于申地，寅地巨日，子地同曲月，辰上机梁化禄，加有寅地昌马天贵福官贵等吉星吉神齐会，龙德福德夹命者，太阳太阴夹迁者，青龙之合四月于水乡者，清华荣贵，振耀一世君子，其人福禄优重。加有四正紫府禄马权钺者，太平吏部尚书晋山涛得此格，近世朴姓名士未及第时见其此格，唐时崔姓宰相以此格为忠孝之人。概龙德福德夹右弼，诸吉拱聚而加以身命俱坐生旺者合格。水土局方可，金木火三局则福禄不及此格。
田宫天府坐守，日月昌曲科禄夹者，兼得身命贵格者，起自耕夫，身居伯侯。孔明得此格。
命宫文星多吉，又有科禄权中一星加值，两贵人相聚者至贵。
命宫武破合权，身宫相禄合台马，官宫紫府合弼科，财官昌曲坐贵向贵，福宫天府合星坐贵向贵，一生平步青云。
昌曲三奇魁钺台座交会者，大贵。
昌曲同宫，魁钺坐向府相自生旺方来朝者，至贵。加得贪武会朝者，雄奇。
身命丑地得坐贵向贵，贪武昌曲来朝日月科禄辅弼地阁夹者，大贵。
日月照空文明清贵。若金局人得此格，命宫得天地空者万不得一，又得旬空路空者眼所未见。魁钺守照，机梁加会，三奇中一星并临者绝世未闻，得此格者文翰并誉，振耀百世，青云紫陌，出入九重，古人得此格半格者，翰林学士中书平章者有之，俱逢者福禄荣名。
命宫紫府财印科权相会者，勿论杀冲，必作青琐（借指宫廷）之臣。
昌阁同守命，紫府台座得者大贵。
昌阁同守日月魁钺者亦贵。
命宫权禄同守，日月两贵夹者富贵，官迁身福四宫亦然。
午日喜遇空亡，阳曜并明故也。太阳亦化禄当落空不妨者，正禄马坐生乡旺盛，则化禄兼旺反为化吉无造化。故正禄官贵相合者，万不得一大星，既成如此排布，则四正财印禄马科权等诸吉星不期而同，又于辰地福宫天同与寿星同垣，紫贪相合，禄相紫府齐会当土局生人为上，火生局人为次。东汉XXX以土局得之，其子宫乃亥宫也，天相三台官贵也，天相犯旬空似为不取，而旁宫青龙腾空及化吉气相应前宫旺地，天梁与天池龙相协三贵，故子孙繁盛多贵。世间生灭之时凡三十五万之中非无富贵焕赫之命，而若其早发大富贵，子孙繁盛，家行最美寿福遐隆令名无穷者，独此命为者也。三方四正纯吉成格，而其同行之正则辅弼与日月同朝也，早建大勋（X）候者，双禄马台甫封诰在财官迁三宫也。弃乱佐运者，武相禄马权火相应于身命宫，龙虎成风云而然也。兵戈日发亦以贞七刑劫魁虎夹命而然也。一入咸阳无功者，命无正星而纯吉主仁故也。深谷道人遍考古今名数尚嫌其参错未殿合者，遇此命始得信其造化之奥，精穷诸命无不符契云云。
命宫寅地武相右昌谓之吉集，得此格者，必得紫府之朝，故食禄万钟。兼得科禄在四正会合者奇，概得科禄则马在其中，既得此格月合文昌、台合文昌、台合天相右弼皆贵格也。
寅命七杀弼相守天贵台辅临，申地迁宫紫府权马，戌宫贪狼，午宫破军皆以入庙辰星会成雄格者，富贵奕奕。若紫府落空坐命，亦犯空福禄不全，晚成中破。
辰地命机梁权禄坐守魁钺，又朝羊火守照帝相帝禄，夹阁座夹梁昌合火得台辅封诰红鸾并会，又有官贵福贵天贵者，谓之五贵逢吉，大贵格，必为将相公侯而家富万金。
申地身命左辅天钺天贵福贵台辅坐守，寅上巨门陀火，子地同月魁星，辰上机梁来拱，巳地紫微科星七杀相合，四正紫府辅弼合阁马齐会者，大富贵之命也。
戌命太阴左辅日月科星官贵恩光，迁宫辰上机梁太阳右弼天寿台辅福贵官贵，官宫寅地同梁曲会照者，发达。此格乃庙会左右日月，加临文星暗拱也，但卯宫陀罗与杀刑忌冲合，则少有灾咎。
身命午地昌曲池阁科禄会照，又与紫权合者荣贵。
子命武府禄存同宫，午迁七杀左辅文昌八座封诰，申地财宫弼曲三台，辰宫紫微天相齐会，又得日月羊火合同月科池夹者，虽路空在子丑禄犯空亡而日月火星喜遇空，故不妨火发，此乃君臣庆会侯伯命也。又得官宫帝相与对宫化禄台辅相拱，阁马又夹者合格，加有福宫寅上贪合者尤奇，大概紫府武相辅弼昌曲三台八座日月科禄魁钺权星阁马等贵丛集，宜为轩天富贵也。命宫虽坐弱乡，日月居旺合命，此与命坐旺地同身，虽落空犯绝，四正同梁三方紫府相来救，故亦无妨。前朝相臣李资谦得此格，权侔人主以贪武贞分守身命福三宫，羊火会武于命宫令忌合贪于福，两空一绝与贞同位，杀昌照命羊火夹命，故其人平生姿行威福，专作凶威犯无君之事，然而身命皆落空，福宫不吉，终于姿而已。
命宫好身宫好财宫好官宫好福宫好者，平少蓬莱上人。戌地安命身宫，同梁机左辅凤阁天寿同居与卯地权禄红鸾相合，辰地右弼龙池会，成庙会池阁之格，寅地禄马，午地曲月来拱，荣贵无双。
申地巨门文昌恩光台辅同居者，身命官福宫皆为奇格，加得天府合文昌禄马封诰来朝，四正紫府禄马文星两台成格者，黄阁中人。
三奇八座红鸾于身命官合者，清贵显赫。禄马守财不落空不逢空者，福贵重美。命坐午地文昌单守，兼得恩光，子地同月左辅文魁，寅地巨门红鸾会朝者极贵，文明官居台辅之尊。且对封诰在命，台辅在官者尤贵，此格亦谓文昌会日月辅弼拱文星魁星临命相贵格也。加以文曲在福宫则谓之福安文曜，天钺天喜天贵福贵同居无他杀，又与紫微科星龙池相合，日月辅弼鸾会朝者福宫之美，绝世稀有之贵格。
命坐申，辰机梁，寅子日月昌曲，寅子辰三奇会者无不大贵。
命坐午紫例得紫府财印会命，而左辅文曲同居紫微宫，天马权星同居财印宫，命则坐紫微，身则坐财印，官居天府加值龙虎会太阳禄，命宫则紫合文钺，身宫则权合科星，福宫则左右天禄，迁宫则贪火同宫，天下贵格也。命宫紫微遇辅相则君臣庆会，财印遇紫府左右则风云文际，台座台辅拱身命，昌曲拱命守身绝世仅有。
命坐午紫右弼台曲龙池同垣，贪武相台座府昌朝拱，福宫有阁禄马，官宫龙虎合禄者，天下贵格也。既得此格，则身命虽落旬路二空，亦不害，身命紫府俱落二空者，但不免数年沉滞。
田宫紫府坐命化权，生乡七杀，阁马朝垣，武相俱在财宫，池阁在子宫，寅宫日昌合紫府，天钺合化权，身宫午地破军成杀破廉贪格，官宫则紫府武相成格双禄夹印，台座合印，武财守财宫，禄守田宫者，为第一元甲贵命。而若阁马落空，则福禄稍轻，土局人合格富贵。
卯地立命魁星临命，封诰同垣，日月台座台辅文星双禄会拱，又有两重日月俱临帝相，权星合命且身福官坐巳地，天同文曲天钺天贵坐生乡，亥宫天梁双禄天寿并明，辅阁来夹双禄暗拱者，为官宫结局之第一元甲，而身命福官财皆吉，既成大格，天下之贵命也，加以魁钺迭守身命尤奇。
午地紫微禄存坐命于冠带之乡，贪武府相朝垣，台座合命魁钺夹官权禄夹迁，科合文星于身宫乃为贵格，而劫空在迁官宫刑姚火星加冲者，富贵中有危机，概禄存尤忌火空劫故也。
午地文昌单守命，寅地巨日，子地同月，子寅宫辅弼池阁恩贵会照，文昌合台座，此则文明大贵也。
日月池阁台座俱会合格，福宫又有文曲坐长生乡，官居贵人冠带乡，而辰上机梁化禄来拱，太阳文星暗拱，则此乃禄合身宫，禄朝官宫，福坐文曜，而命宫全吉，身命财官福皆吉允为翰林清奇台阁令望公卿之仕。
郭汾阳之富贵福禄，紫府魁钺兼逢双禄阁马。
李西乎之勋荼，禄破廉贪并值禄马辅阁。
申地坐命，天钺坐守，寅宫巨日，子宫同月，辰上机梁权禄，子地天魁会合者为贵命。概命宫三合日月并明，机梁相拱魁钺守照，权禄朝元，四正紫府文星科星，身宫拱禄合禄尤奇。命宫两贵夹者，主贵，两贵者权贵福贵，而命中贵人者天钺也。巳辰卯寅丑五十年大运连通，贵格。命坐生乡身福宫虽有空，火命中长生既吉，双禄照身福大运连通，故寿福无妨。辰羊寅陀皆入庙不妨，但空在身福宫，忌在官，为羊陀空劫冲合之格，官路福禄未免灾咎有生。官品则专主清奇华贵，无雄杰之象。故为玉署銮坡之月，最可观者所生丑时，得寅日子月之夹，此极贵之格也。
日月辅弼文星台座封诰等诸星会者，无杀冲清华贵显，有杀冲则少贵。
戌上机梁寅上禄马来会午位者，必大贵显。
巳地坐身命昌相同宫格吉，与酉地文曲例会丑宫天府酉宫禄存，亥宫武曲会命者大贵格，辛生得此雄贵，加以身命宫白虎将军与天邢同者，威武权力掀振天地。
酉地官宫禄存文曲坐守，科星官贵同居者，最为荣，昌文与化禄合成鸳鸯禄，龙德合科星，龙德对宫有紫微，二方有府相者极贵，加以池阁来拱，三台合照至贵，虽有羊陀羊铃亦不为妨。
科第格（状元）
身命及官宫遇昌曲不被冲杀克者，及第。
命宫三合及迁宫遇科，且值昌曲不陷者，金榜题名。
三月生人辰地遇日月三化贵者为状元。
科星在命昌曲照会，池阁紫微天马魁钺夹马为状元。
子地坐命巨日地空火星忌星同宫者，虽称剥杂，多杀而若午宫禄存科星来照，则必成龙头之客。此亦谓禄科会巨门之奇格也。
太阴会文曲于妻宫，无不登第，同入及供照者皆是也。
文曲科星朝于命宫者，必登科甲，而若贪狼坐命，文曲七杀同守者迟发。
命坐丑梁守，魁钺坐向，日月昌曲权禄朝者，再折桂早发扬显。
午紫与魁火同守，太阳太阴吉神聚会于身宫者，早科荣贵。
命坐生方，魁坐守当木局人为状元。
亥时妻宫太阴单守，文曲巳地来会，蟾宫折桂。
卯命巨机同守，又得邢火同宫，木火局人为状元。
身宫天府，羊火同居，财印文星科星会朝，刑相遇而贵相逢，早发状元，荣贵赫奕。又得台阁台禄台马等夹右弼八座等合者，必贵无疑。
命有魁钺红鸾，身宫有刑火又逢文星科星，则必作龙头之客。
迁宫坐贵向贵，又有福贵官贵来会池阁夹者，平步云霄。
命宫文昌科权阁马相合，遇刑钺者，身宫文曲刑火相会者，皆为状元。
行运逢龙虎魁钺昌曲者登科。
会刑火同居之运必为状元。
不然官位大达遇紫微财印魁钺者合格。
文星科星合禄存者，发贵，合紫微者大发。
辛生人遇科星者，例与文曲并明，故登高科。
命有火，迁有刑，迁有火命有刑者，通谓之刑火相逢，主状元。
昌曲魁星科星在迁宫者，无不登科。
昌曲魁钺并照命化吉者，必为龙头之客。
身命刑火相合，又得科禄夹则必为状元，兼遇陀火，早发，火局人合格，水局人不然，加聚则贫夭。
火局人命坐寅，无大星有刑火二星坐守，早科状元，而若日月得空来照，尤文明。空者，乃天地空旬空也。此格早发无疑，而若会杀则难免及灾，然而本宫有天贵福贵同守，对宫有魁钺并临或单临，无灾难有解脱。
妻宫午地紫昌科坐帝旺冠带之乡者，必早科荣辉金紫，但午地则不逢旺紫，而若居冠带乡则通谓之吉方。
午命紫坐辅弼魁钺三奇拱会，命前有三奇者；命申紫府诸吉拱会，三合内有三奇，身命宫有辅诰分守者；命丑日月诸吉夹合拱会者；命未日月丑并临，诸吉三合夹成局者；命丑梁，巳酉日月权禄台座来拱，地阁昌曲夹者，皆为第一元甲。
科鸾相合登科。
武贪兼得合禄拱禄必登显达。
禄存三台与池阁科星合者，早登高第。
文士格
身命虽有空劫羊陀，若有魁钺池阁四星并照，能作文章之士。
机月文曲天才同居命宫者，出世文章，通微达奥。
紫府文曲天钺照临身命者，太阳神入庙守身命者，太阴神入庙守身命者，皆为文章。
命坐卯宫太阳坐守，财宫亥地月马，迁宫酉地禄存官贵来朝，官宫未地辅弼天贵会拱者，大发富贵，文章清显。
身命三合并逢日月魁钺，文章擅世，而辅弼同居则懒惰迟成。
魁钺合命昌曲合身，定是晁董李杜之文章。
昌曲池阁坐拱辰戌宫者，文翰有祥。
才能格
申命子同寅巨辰梁拱会，又值三奇及辅弼冲照者，出世才能。
太阴得巨机而化奇者，才艺超群。
将相格
身命遇昌曲，更遇紫府相必入阁。
紫微临权星居禄乡，左右二星来拱主，威武上将。
身宫羊刃最怕，而若贪照，加有府相各自财官宫会拱者，方伯卿相之职。
官宫有阁马台座台辅致身黄阁，若羊陀火忌来冲本宫，则不至大显。
台辅居命，辅弼相遇，又与三台合，无不入阁。
阁马同宫及朝元者入阁。
台星台辅相会相合于天马者，亦为相，台马亦至一品。
命宫右弼得八座，迁宫左辅得三台为宰相。
禄存守命，紫府朝元，贪火并临者为公卿。
紫府会合并朝为宰相。
午地官宫坐冠带方，七杀入庙单守，武府双禄朝元，为都督将相之任，若空劫火忌交冲者，官不过项武。
官宫四正禄存阁马权禄照守，魁钺交拱者，将相之人。
命坐丑，紫破魁权陀刑入，迁宫天相，财宫武七，官宫贪贞，巳酉昌曲科禄并相拱者，雄武发达，气像轩天，虎符龟纽，王帐台阶。
命坐丑宫紫破魁权，迁宫相钺官贵，财宫武七文昌科，官宫廉贪曲禄夹宫阁马者，雄贵，多为宰相。
禄马凤阁天寿同坐长生至贤，封贵入阁，身命遇者为贤，官宫值者尤奇。又与日月昌曲辅弼交会，荣福振世。
天相坐命宫，紫府朝垣，辅弼台座会朝，昌曲池阁夹者入阁。
寅申机月阁马同会于临官者，四正财印禄马阁马科权相聚成格者，午地官宫天梁坐守台座同居，日月阁马权禄来朝者，必入阁。
命坐寅申巳亥，既成财印禄马贵格，而武破廉贞成格，帝相双禄昌曲魁钺朝垣者，必为将相。
命宫禄马朝，身宫权禄合者，廊庙（指朝廷）上人。
官宫虽无正星，池阁中一星单守，府相来朝者，极品宰相。
命有三台，迁有台辅，诸吉成格者，为相国。
官宫四正紫府禄马阁马太阳或太阴，文曲或文昌，贪火齐会入阁。
火局人午宫七杀与未钺相会者，官至将相。
身命宫申地廉贞坐守，寅地贪火，辰子紫府相来朝者，威权赫赫，将相之命。
魁钺日月兼逢两台者入阁。
日月台座同居身命或合或夹者，周之吉甫，汉之丙魏。
曲逢梁星，日月并照，则官至台鼎，日月反背化忌则只得官资清显，若禄马府相三奇得地交拱，则一二品崇班。
午紫右台辅八座同守身命，得寅戌府相双禄科禄禄马阁马封诰会朝者，必为宰相，土局土生尤贵。
官宫昌阁与府禄同居者，必为将相。
寅地武相，午戌紫府朝垣者，自是大贵格。而加以禄马交驰，双禄坐拱，阁马相应，身命坐生乡，必为黄阁上人，辅诰坐拱，（？）有勋封。权禄自外拱照，科星在内成三奇尤极贵重。
戌地坐命武曲左辅会朝，又得午地三台辰地台辅者，将相之命。加以龙德在命，青龙在迁者，皇殿班首，将相公侯之尊，加值太阳太阴神会三合者，尤吉。
午地身命廉禄相三合坐守，武曲昌曲紫府破自三方来拱，而夹有阁马合有池阁者，将相之命。加以身命双禄迭守，尤贵。
寅地官宫紫府文曲福贵坐守，申地七杀仰斗朝垣，财印双禄自午戌身命官来朝者，亦将相大富贵之命。
荫仕格（刀笔功名陮）
身命宫有日月，虽无三奇相遇，若或反背羊陀空劫，则必为荫官。
两禄皆落奴宫，身命虽好为荫仕。
七杀与文曲同守官宫居寅地为荫仕。
身命虽不好，官宫吉集亦为荫仕。
辅弼昌曲中得一星者，三奇中得一星者，台坐台辅俱逢则一生安逸无灾，刀笔功名申地同梁坐守临官，禄马朝者为荫仕，天机在子者合。
文武格
台辅在命辅弼相遇，又合三台，兼得魁钺日月则文武威皆悍赫。
武相右弼昌钺凤阁台辅等大小星寅地守命，午紫戌府午火躔会者，文武威权宰相。
巳地官宫天机文曲禄存权禄天官会者，至难得。而三方若有科禄魁钺入庙太阴来会者，文武威权，出入将相。
亥地月与寅地日相合，又值财印禄马拱会，则谓之太阴化权贵，将有威武文望。
武职
辛生人戌地坐命，羊刃遇权，午禄来会，亦谓羊逢权禄，必登武科。
丑府坐守，巳相来朝，未贞七酉天刑冲照为武职。
巳亥天同居在谓之陷地，守官而若水生水局与申贪相会，辰午科权相夹，则武科发达。若绝地则晚发官卑。
武破廉贞兼得七杀权羊刃相合者，必为武格大发。
官宫虽巳地贪贞，若得贪铃同宫合禄拱禄，又有禄马合曲月夹者，为武将之至贵者。
紫微破军守命于丑宫者，化权同位，三方有雄贵成格，财印贪铃拱会者，为武职入阁者。
未地命天刑昌曲同宫者为美，而若羊刃同居，则羊星入庙昌曲皆忌，而为灾稍轻，但羊忌俱入则不能贤。若身坐迁宫贞七火冲照则不美，若得午日申月而来夹，禄存合者为重厚命，命又合天禄官贵化禄正照，则不能发达。官宫兼逢禄马守照者，必发，然而宜以武发，不宜于文。盖文昌虽是文星，羊火忌贞七诸杀凑会，文星受伤故也。
未地身命羊刃台座同居，辅弼来夹，正禄来会，府相朝垣，富贵多以武发，遇刑火魁火贪武者，必以武发。
巳地命紫七文曲陀罗同居，对宫有天府魁火马，酉地廉破昌钺，丑地贪武天刑，巳酉地龙池凤阁俱会者，雄重发越之格，中朝武将多有此格，然而末路多不得令终。概七杀星多聚官。
文曲遇白虎，武命。
勋名格
台辅在命，辅弼遇三台，又合魁钺日月兼拱，又得封诰两禄，则身居台阁，文武威望，勋名鼎钟，甲第朱门，辉赫一世。
日月魁钺台辅弼台座皆会，而又得鸾诰者，必是獜阁丹青中人。
早发格
迁宫禄存朝命者，财宫吉。概官宫科权会诸大吉星，又天贵福贵官贵三贵同居者，二十年前发福。
身宫机梁相拱，又逢日月魁钺，虽反背日月，必早发，夜生人尤早发。
昌曲遇得地陀罗早发。
命坐辰地机梁科星者早发。
戌生戌时戌地坐命，得太阴科星同临者早发。
天刑火星同宫，恩光天贵官贵等星，红鸾封诰等星同居则早发。
命有吉星，迁财宫三合昌曲科朝拱者，为文星暗拱，少年登科。
科星在官宫，不落空，犯空者早科。
富贵格（荫印夹身格，日月夹命格）
甲生人亥地安命，化禄在命，寅地禄存来会，则亦谓鸳鸯禄合，大富贵。
身居田宅天梁天相拱照者，如荫印拱身格也。富贵双全，富过于贵。若坐空亡，不能富不重厚。
太阳守命于午地者，金燦光辉格，此愈于日月照壁格而富贵双全。
日月或左右护命谓之日月夹命格，兼遇本宫吉星谓之日月夹命格贵格，人臣若坐空亡则不然，亦少贵。
丑命日月同宫贪夹者，若非公侯家，必是陶朱公。
丑地坐命，天梁坐守，台座同宫，日月并照，禄存天马会朝必富贵。
日月池阁并守身宫，贪武权禄夹者，文明富贵。
四正财印禄马阁马等贵格，非但宜于身命，官福遇之者亦大发。然身命为上，官宫次之，福宫又次之。官宫遇者为一品宰相，福宫遇之者为二品宰相，子宫遇者生一品贵子数三人，福宫遇者亦有大贵子。
戌生人或戌时人得天府化禄于戌宫者，大富贵。
寿格（与福宫互看减禄并寿）
命福宫七杀单守主遐寿。
同梁守身命于生乡，寿星自迁宫来照，武曲天相来夹者，寿过八十有吉，则八十之外加杀则七十。
命坐长生贪狼天寿同宫者，寿如彭祖。
身命宫紫府天寿相合者，遐寿。
台寿合命，寿长远。
命宫主星衰，财官子息宫陷地者孤贫，而尚能减禄延寿，亦谓孤贫有寿之格也。
子生子时人于子地得单梁，若是火局则火生土能享寿福。
寿星临身命，紫府相对朝，则遐寿。
巳地贪贞得三奇空劫者，奇祸难免。
阴德享福（祸福在人善恶）
身命二宫星虽弱，而反能享福者，非时辰之误也，亦阴骘有德而致之，阴德者好生恶杀，伸理冤枉，济人免急之谓也。
命微弱心好者必寿，命虽坚牢心毒者必夭。
好杀人者殃祸必至，近则其身，远则子孙。好陷人者受殃分明，身命虽好，与恶杀者同，虽一时荣昌，终受末路之祸，近则其身，远则子孙。
知人之不当死而故置之死，知人抱冤枉而故不解理者，神明降灾（？）福，降灾陷人死地以为己利，集人财产以为己益者，皆受后殃，犯此勿论。
富格（财荫，夹财，马夹则禄，日月夹财，荫印拱身）
武曲天相夹命及日月夹财者，富摋王公。
太阴入庙居财宫，贞破诸星皆不遇陷地者，堆金积玉。
田宅宫天府，财帛宫武曲入庙无破者必富。
天相守命，武曲天梁夹者，财荫夹印格，田宅亦然，主巨富。
武曲守命日月夹者，日月夹财格也，主巨富。
马守命，武曲夹者，马夹财禄也，虽福夹亦好，逢生旺尤妙。
身居田宅梁相拱照者，谓之荫印拱身格也，主富贵，富过于贵，若坐空亡则不富。
禄存守田宅，天马守财帛，不落空亡则富。
午地禄存与七杀同守田财则富。
火生或火局财宫居午，贞相左辅禄存同居，无大小星而居在庙乡者，水木土火兼金又有武曲戌地旺方来临者，为巨富，又紫微加临，富埒王府。
田财宫四正财印禄马成格者，财帛丰盛。
财宫日月昌曲同居，坐贵向贵，贪武来夹者，命合化禄，身合正禄，则必有敌国之富。
身命不吉，而财有禄马日月者富厚，加以福宫吉聚，疾宫无杀为富家翁。
财田宫禄马交驰，对宫有化禄，财帛田园富饶，而若空劫相合，刑七冲招羊陀火忌为灾，则贫穷乞丐。
戌宫天府累千金，非独指命宫也，概指财宫而言也。天府坐戌地财宫兼遇红鸾者，为红腐陈陈之象，卯地天梁虽失地，合于戌府则为助。
紫府禄马财印不落空者，身命虽弱，为富家翁。
巳地天梁得丑地日月照者，不贵而富。
巳地田财天府居生乡为富格，而若空劫自亥来冲则不富。
午财旺地，紫微坐守得子寅辅弼，戌地府相，寅地武禄者为敌国之富。
田宫紫微，财宫禄存相合者，富厚。
仁孝格
命宫紫微天相左辅同宫，右弼来照，机梁夹权禄夹，为仁人孝子。
庙享格
命宫有科星，父母兄弟宫各有权禄夹，谓之两奇夹旁，此格极贵，而既得此格，有有天贵在命宫官贵在对宫，或魁钺贵人福星贵人来会者，生死俱荣冗（门？）庙享。
晚达格
水局水生人命坐寅贪忌，守照机月权科夹，文名振世，科权夹照而台座化禄会者，能发福而未免晚成。
清白格
命有廉贞，田有地空，当为清白宰相。
技艺格（杂术）
天机天相临照命身，紫府财星入于庙中，天府又居迁宫者，以营造事过平生。
巳亥安命遇贪狼，又卯酉宫逢廉破者，巧艺过平生。
身命宫得吉星，又有凶星临照者，虽有百般巧艺，终不亨通，当以驳杂论之。
巳亥武曲守命，加杀星者，手艺之人。
天机与空姚同守者，工匠巧艺。
羊陀空劫守身命者，九流术士。
失职格
官宫帝禄虽得地，落在绝乡则多主失职。
官宫反背太阴多失职。
不第格
亥宫太阴科星天马为贵，而若是财宫，则于命为（倾？）方权照，若与陀落姚醒力士同垣者，科地蹭蹬。
卯日坐命亥，月坐财，兼有科星三合，内无权禄则日月虽贵，科星孤独，故科名难就。
科星遇七杀火星，而居在弱宫，则终身布衣。
紫微俱陷疾宫，落旬空路空者，身命虽好，终不等第入仕。
权禄虽在迁官宫，而忌在命宫，科在陷宫，不能成科名。
科星陷疾宫，魁钺红鸾落空，昌曲得空羊空铃火遇忌冲破者，科名不成。
科遇地劫同居，科事蹉跎。
科遇破军，虽是得地破军，亦蹉跎。
所生时上文星遇羊陀者，科名不成。
疾宫科遇空劫，终身不第。
科星与破军羊陀同居，累攀不成名。
科遇羊破空劫者，不第。
文曲龙池科星相忌落空，落空者灯下辛苦。
紫微居旺其好而与羊火同居，落路空者无成名。
禄存科禄并落绝地者不发。
紫微文曲魁钺落空者，文武但不利宜。
昌曲与刑陀共居者，不得决科。
落空科禄存羊忌合者，极凶不成科名。
昌曲科三星并落疾厄奴仆者，终生不第，虽身命皆好，功名难就。
无官格
魁钺昌曲陷入田财奴仆宫，决非官路上人。
两禄及天府落空者，不发仕殿。
贫贱格（流离附）
酉宫文曲虽奇，若火局人命坐酉地，天同水文曲水并入，又有巨门水太阴水自迁财官宫来会者，此谓祸水灭火，虽得诸吉拱，聚者贫贱。
命宫虽多吉星而官宫有羊刃，迁宫有化忌，财宫有廉贞，困恼不达。
命有刑，迁有劫忌，财有地空，官有姚铃者，难得二三大格，皆为破格，虽公卿之子，难免丐乞。
空劫守田财，马落虚星者，寒丐之人。
火局人水星坐田财者贫，三方多置水星者，至贫，虽无杀与杀冲拱同。
金局人田财宫七杀空劫兼值劫杀者，贫，坐绝地遇白虎者无立锥之地。
命财两宫皆有空劫，贫，而若火局则反富，得诸吉拱者合格。
亥地官宫天相单守，天马同居不落空亡，如有息贵文星化禄来临者贵，然而羊陀空劫忌五杀皆冲者，不能化贵，劳碌贫贱。
命有空劫中一星及姚者穷贱。
禄存在疾厄陷宫，天马落旬路空，而化禄与刑劫同居者，难发财。
文星在父母宫，科星在兄弟宫，化禄在疾厄宫者贫穷。
命有忌，身有刑，迁有姚，财有劫，官落空者贫穷贱命。
羊陀夹禄例也，若与空劫夹禄，极贫穷。
双禄入陷宫，马落空贫穷。
身命宫虽成贵格，而两禄皆落空劫临财空临福者，贫贱。
紫微及两禄天马落空犯空者，勿论格之成否吉凶，主贫贱。
双禄入陷宫，马落空贫困。
禄存遇铃，化禄遇忌者贫。
巨门在命，天机在迁勿论男女，破荡流离。
紫府禄落空，又得反背日月，陷地昌曲，马遇陀者为下贱。
命夹羊陀，身夹空劫，合夹火铃，身夹刑忌者，寒乞生涯。
财宫虚忌，田宫杀陀者贫。
命宫空劫加以福宫贞七，则非贫则夭。
羊贪夹身命者贫。
田财紫府虽吉，而空劫相冲太岁岁破相冲者贫。
田财夹宫一边有铃一边无星，贫不聊生。
巨门化权嫌在命后，主贫困。
羊忌在命，刑铃在身，主徙流远方。
禄居酉地贞破同居者贫。
田财宫贪武遇姚虚岁破不富，紫微落路空，财印落旬空者终为劳碌困穷之人。
武相财印二星遇空同居者贫。
财印遇地空又落旬路空者丐乞。
空劫羊陀分守身命财迁者，勿论星辰之入格得地与否，一是以贫，二则下贱断之。
空劫羊陀刑姚六者皆会，必贫乏不能，又七杀破军忌星相合身命福，又坐衰死乡者，一生贫穷。
刑裁（徙配，官灾，丧祸，疾病）
命逢破军廉贞耗宿七杀三合来照，武曲加临迁宫者，刺臂之痕难免。
官宫昌陀拱守，吉凶相克，成败相较，吉不胜凶，难免窜商。
身命宫官符太岁二星坐守，二限当又遭官符诸杀，则必有官灾，缧绁之厄。
巨门是非之星，太岁官符与讼之身又与忌相会，则口舌官灾终身不免。
吊客丧门本主刑孝，但不封七杀天刑羊刃，则犹或免灾，而疾病则必不免，会忌星则尤凶。
白虎七杀会刑铃于身宫，祸惨赤族。
白虎犯触贪贞贪虚遭巨祸。
二陆以文鸣世，局末受惨祸，文昌陷入于羊刑。
五丁以力冠古，而免值凘亡，羊劫死地逢力士。
刑忌遇阶者多徙流。
戌府化禄为坐禄拱禄格，紫府相辅弼昌曲七杀权禄禄马诸格融结，则一品贵命，而若廉贞铃昌在本宫，七杀火来冲，则鲜有令终者，本朝光海时权宰，得此格数人。
戌地坐命，地劫单守于死乡，得廉昌破昌玲昌丧门官符等夹合宫，有白虎者定是刑残之命。
红鸾遇火姚劫杀伏兵同宫身命者，必夭必裁，死绝地得者极凶。
盗贼格。
天刑地劫居迁宫为劫入强盗。
天火空劫羊令居命为明火强盗。
贪七居巳亥陷地，遇劫忌为奸盗。
巳亥之贪七，卯酉之破军为奸盗。
贪七等星绝地者，多为窃盗姦奸之人。
贪污格。
身命官贪禄同居者，必有贪污之名。
淫泆格
财宫迁宫昌曲合照，本命更会机月，美色淫泆，男女皆然。
四生宫安命，天马坐守，三合内天梁合照者，女命之至贱至淫。
贪姚并居，男淫酒色，贪红并居，女淫恶行。
僧道格。
紫微落空，禄马落空，兼值者僧道格。
恶人格。
巳上同相与贪昌相合者，必阴邪不义。
商贾格。
巳亥天机不逢凶杀者，来挫江湖商贾为业，为人狡猾多机况。
机月同粱格（寅申同梁格）
寅申女命遇机月同梁四星者，多因祖宗遗荫，自立刀笔之功名，遇杀拱则公胥辈。
申地身命同梁坐守，羊铃火来会则贫恼。
机月同梁为刀笔功名，而若官居子地机梁同居，申地同梁与火同居，辰地太阴与铃同居，则为乡里勤农之职。
机月同梁虽云刀笔功名，而命宫或庙会左右或曲月相逢，禄马相逢，机梁加会者，紫微合辅弼者皆入阁。
天同辅弼守命，天梁守身得诸大格成局者，一生贵重，有得宰相。
机月同梁成格，文星科星魁钺中一星，台座中一星者为名士，但官不大显，以其偏遇不合故也。
火局人子地命天梁单守，日月并明，同梁机月成格者发，然而遇空劫则初年困苦，中年沉滞，行路有不顺之叹。
午地同月虽不为美，文曲同居为太阴会文曲之格，三方四正夹合得吉拱者为贵。
身命三合内机月同梁成机全，则刀笔功名，无四星则三考难成。
寅申安命，同梁坐守化吉最吉，甲庚及申生人合格，申地安命值同梁化吉，甲庚及寅生最吉，天梁同寿之星，天同益算之星也，机月同梁格寅申机月下格。
寅上机月曲虽化奇，吉拱不为丰隆，男为儚赧，女婢娼。
陀火与寅上机月曲昌相遇者为下贱。
（子？）地同月不逢羊刃为好，羊则下贱之格。
寅宫机月下格，而甲人则荣。
子地天机为平格，而水局人旺地与诸吉同居则吉，若机月同梁格则必为二千石。
机月同梁本非奇格，而若禄马朝元，合禄拱禄者为名宦。
机梁迭守命谓之善荫朝尊之格，若刑忌土星加临则不能富贤，宜为僧道。
机月同梁亦为平常格，机在子月在辰，同梁在申是也，此格为下贱胥位。
寅宫禄马成机月同梁格亦为贵格，禄马若坐生乡，辅诰会合于命宫，文星辅弼三合拱集，女为显官。
巨日格。
辰宫巨门子宫太阳谓之巨日化贵，有吉星相照则有发达之妙。
巨日旺地守命谓之巨日同宫格，若无凶星战克，才华盖世，终必贵显。
身命申地巨日火忌太岁飞廉同宫，地劫劫杀相合空铃相合最不美，而若落于旬路天府禄马来救，则免祸不然，金局至贵。
命宫亥地太阳虽陷，与巳地单坐巨门相照者，为巨日格，四正兼逢紫府台阁者发福。
命有巨身居对宫遇太阳相对者，奇格也。若太阴会昌曲照者，文明华贵，又得魁钺文章振世。
官宫巨日成格者，遇吉星多，则荣贵。
辰午巨日之能发福，寅宫最贵，申宫次之。
寅命巨日为巨日同坐格，巳亥二宫则不美，假如巳宫有日，亥宫有巨，为上格，巳宫有巨，为下格，申有日寅巨朝者，为上格，寅日申巨为平常，合格官封三代。
寅宫巨日阁马文星与府禄相合，得武相相夹贵不可测，绝地逢刑忌夹，又受陀铃冲者破格不贵。
身命官宫逢巨日，而无贫穷贱夭者。
申地巨日得寅地禄马朝者，为贵，而若化忌落空，则冗散杂职。
财印两贵人夹巨日于身命，不化忌不逢杀不落空，荣显宰相。
巨门在亥，日在巳吉，巨在巳，日在亥凶，又值空劫贱命。
论诸星同位垣各司所宜分别富贵贫贱寿夭。
紫微土，寅午丑未庙，申亥卯巳旺，子平，无陷。
紫微居午无刑忌，甲丁己命至公卿（加刑忌平常，刑乃擎羊也）。
紫微居子午科权禄照最为奇（科权禄三方照是也，为极向朝斗格）。
紫微男亥女寅宫，壬甲生人富贵同（同男女同也）。
紫微卯酉劫空四杀多为脱俗之僧（四杀羊陀火铃也）。
紫微天府全依辅弼之功（紫府得辅弼同垣及三方拱照，终身富贵）。
紫府同宫无杀凑，甲人享福终身（紫府同在寅申宫守命，六甲生人富贵）。
紫府朝垣活禄逢，终身福厚，至三公（命坐寅申再加吉星妙）。
紫府同临巳亥一朝富贵双全。
紫府日月居旺地，必定出仕公卿（紫府日无杀加又化禄是也）。
紫微武曲临财宅，更兼权禄，富奢翁（得左右禄存亦可）。
紫微辅弼同宫，一呼百诺居上品（？在三方为次吉，在财帛宫则为财赋官）。
紫府擎羊在巨商（得武曲居迁移于多）。
紫府夹命为贵格。
紫府同宫日月照，贵不可言（紫府禄存同宫，日月三合拱照）。
紫微昌曲，富贵可期。
紫微七杀化权，反作祯祥。
紫微太阴杀曜逢，一生曹吏逞英雄。
紫微破军无左右无吉曜，凶恶胥吏之徒。
紫微武曲破军会羊陀，欺公祸乱（只宜经商）。
紫府权禄遇羊陀，虽获吉而无道（为人心术不正）。
紫微七杀加空亡，虚名受荫。
紫微破命临丑未，再加吉曜富贵堪期。
紫相辰戌，君臣不义（安禄？赵高是也）。
紫破贪狼为至淫，男女和淫。
女命紫微太阳星，早遇贤夫信可凭。
女命紫微在寅午申宫吉贵美，旺夫益子，陷地平常，惟子酉及巳亥加四杀，美玉瑕玷，日后不美。
天府土，庙子丑寅未，旺午酉辰戌，地卯巳申亥，无陷。
天府戌宫无杀添，甲己人腰金火且富（加四杀有疵）。
天府天相天梁同，君臣庆会。
天府居午，戌天相来朝，甲人一品之贵。
府相朝垣，千钟食禄（命寅申府相在财帛宫福宫朝者入格，别寅次之）。
天府禄存昌曲巨万之贵。
天府昌曲左右高第显荣。
天府武曲居财宅，更兼权禄富奢翁（有左右禄存亦美）。
天相水，庙子丑寅申，地巳未亥，陷卯酉。
天相廉贞擎羊夹，多招刑杖难逃（终身不美，招横祸，只宜僧道）。
天相之星女命躔，必当子贵与夫贤（女命巳生子宫，甲生午宫，庚生辰宫贵格）。
右弼天相福来临（女命天相右弼，诸宫吉，子宫癸生人，寅宫癸己生人，申宫甲庚癸生人俱是贵格，丑未亥宫不贵，子午酉卯皆少福）。
天梁水，庙子寅辰午，旺丑未，地戌卯，陷申亥。
天梁月曜女淫贫（梁巳亥阴寅申，主淫泆，不陷衣禄遂，如陷下贱）。
天梁守照，吉相逢，平生福寿（在午位极佳）。
天梁居午位，官资清显朝堂（丁巳癸人入格）。
梁同机月寅申位，一生吏业聪明（吉多不论）。
梁同巳亥男多浪荡女多淫（加刑忌杀凑多下贱）。
天梁太阳昌禄会，胪传第一名。
天梁文曲居庙旺，位至台纲。
梁武阴铃拟作栋梁之客。
梁宿太阴却作飘蓬之客（梁居酉月居巳是也）。
天梁天马为人飘带风流。
天梁加吉坐迁移，巨商高贾（加刑忌不贵）。
天同水，庙卯巳亥，旺子申，陷丑未卯午。
天同会吉寿元长。
同月陷宫加杀，重技艺赢黄，同贪羊陀居午位，丙戊镇御边围（为马头带箭，富且贵）。
天同戌宫化忌，丁人命遇反为佳。
女命天同必是贤（子人命坐寅，辛人命卯，丁人命戌入格。常人命中吉，巳亥逢凶化忌，虽美必淫）。
天机木，庙子午辰戌，旺卯酉，陷丑未。
机梁会同，善谈兵，居戌亦为美谈（孟子迁移戌宫有机梁）。
机梁守命加吉曜，富贵慈祥，加刑忌僧道。
机梁同照命身空，偏宜僧道（机同并守命身又逢空亡）。
机梁七杀破军冲，羽客僧流命所逢（若兼帝座加太阳吉）。
机月同梁作吏人（命在寅申方论，加吉亦不论，无吉无杀亦是平常人，加四杀空劫化忌宿为下格）。
机梁贪月同杀会，暮夜经商无眠睡（遇凶星奔波）。
天机加恶星同宫，狗偷鼠窃。
天机巳宫酉逢，好饮离宗，奸狡童。
巨陷天机为破格（女命在寅申卯酉，虽富贵不免淫泆下贱，寅申守照福不全美）
太阳火，庙卯午，旺寅辰巳，陷戌亥子丑
日照雷门午辰卯地昼生富贵祥扬。
太阳居午，庚辛丁巳人富贵双全。
太阳文昌在官禄，皇殿朝班（文曲同亦然）。
太阳化忌是非日有，目还伤。
日落未申在命位，为人先勤后懒。
女命端正太阳星，早配贤夫信可凭（太阳守命陷平常。居卯辰巳午无杀，旺夫益子）。
太阴水，庙亥子丑，旺酉戌，陷午寅辰巳卯
太阴居子，丙丁人富贵忠良（夜生人合局）。
太阴同文曲于妻宫，蟾宫折桂（文昌同亦然，在身命巧艺之人）。
太阴武曲禄存同左右相逢，富贵翁。
太阴羊陀必主人离财散。
月朗天门于亥地，登云职掌大权（子生人夜时生人合局，不贵则大富）。
月曜天梁女淫贫（多主淫贫或偏房侍婢，若会文昌同于夫宫，必配贤明之夫）。
太阳太阴拱照
日巳月酉丑宫安命，步蟾宫。
日卯月亥，安命未宫多折桂。
日月同未，命安丑候伯之封。
日月命身居丑未，三方无吉反为凶（子午辰戌身命更佳）。
日月守命不如照合并明（安命吉多主吉，凶多主凶，若吉少亦不为美）。
日辰月戌并争曜，权禄非浅。
日月夹命夹财，加吉曜，不权则富（加羊陀冲守值僧）。
日月最嫌反背（如日月同宫者，人之生时日喜太阳，夜宜太阴。若反背，日戌月辰，日亥月巳，日子月午，若出外离宗成家也吉，勿概以反背论）。
阴阳左右反为佳。
日月羊陀多克亲。
日月陷宫逢恶杀，劳碌奔波。
日月更兼贪杀会，男多奸盗，女多淫。
日月疾厄命宫空，腰陀目盲（如日月居疾厄逢空亡必主腰驼目盲，命宫亦然）。
文昌金，庙丑巳酉，地申子辰，失陷寅午戌
文昌武曲为人多学多能（四墓卯酉巳亥安命，论三方科权禄）。
文科拱照，贾谊年少登科（论三方）。
左辅文昌位至三台。
文昌武曲于身命，文武兼备（孙膑之命是也）。
文曲水，庙子辰巳酉戌，旺亥卯未，陷午戌
二曲庙垣逢左右，将相之才（文曲宜子卯酉，武曲宜四墓）。
二曲旺宫威名赫弈（文曲子宫第一，卯酉宫次之，武曲辰宫第一，丑午宫次之）。
二曲贪狼午丑限溺水之忧。
文曲文昌
昌曲夹命最为奇（假若命在丑宫文昌在寅文曲在子是也，不贵即富，吉多方论，此为贵格）。
昌曲临于丑未，时逢卯酉近天颜（贾宜卜帝，昌曲未宫，命丑宫。在命兼化吉者方论）。
昌曲巳亥临，不贵即当大富。
昌曲吉星居福德谓之玉袖天香（更得紫微居午宫妙）。
昌曲陷宫杀破虚誉之隆（凶杀即羊陀空劫）。
昌曲陷于天伤，颜回夭折（命有劫空羊陀限至七杀羊陀迭并）。
昌曲己壬辛生人，限逢辰戌虑投河（如入庙吉，大小二限俱到，命坐辰戌，一命轻）。
昌曲廉贞于巳亥，遭刑不善且虚夸（余宫做事颠倒，子申二宫贵吉多美）。
昌曲禄存尤为奇特。
昌曲破军临，虎兔杀羊冲破，定奔波（虎兔即午卯宫是也）。
昌曲左右会羊陀当生异痣。
女人昌曲聪明富贵之多淫。
武曲金，庙丑未辰戌，旺子午，平巳亥，无陷。
武曲庙垣，威名赫弈（辰戌丑未生人安命在辰戌丑未宫为四墓，若但辰戌，丑未次之）。
武破相遇，昌曲聪明巧艺定无穷（武曲或与天相同垣，逢昌曲）。
武曲禄马交驰发财远郡。
武曲魁钺居庙旺，财赋之官。
武曲迁移巨商高贾（吉多方论）。
武曲贪狼财宅位，横发资财。
武曲廉贞贪杀便做经商。
武曲贪狼加杀忌，技艺之人。
武曲破军，破祖破家劳碌。
武曲破贞于卯地，木压雷惊。
武曲劫杀会擎羊，因财持刀。
武曲羊陀兼犬宿，丧命因财。
武曲之星为寡宿（夫星柔弱，妇夺夫权方免刑克，若两刚相敌，必主刑克生离）。
贪狼木，庙辰未戌丑，旺子午，陷巳亥，利卯酉，平寅申
贪狼遇铃火，四墓官豪富，家资侯伯贵（辰戌宫佳，丑未宫次之，若守照吉）。
贪狼入庙寿元长。
贪狼会杀无吉曜，屠宰之人。
贪狼子午卯酉，鼠窝狗偷之辈，终身不能有为（申子辰人命坐子宫，寅午戌人命坐午宫，亥卯未生人命坐卯宫，巳酉戌生人命坐酉宫是也）。
贪狼加吉坐长生，寿考永如彭祖（寅午戌火生人命坐寅木申金）。
贪狼巳亥加杀，不为屠户亦遭刑（享禄不久）。
贪武同行晚景边夷神服（三十年后发财，生命武曲守照，辰戌宫佳，丑未宫次之）。
贪武先贫而后富（利己损人，命有紫府日月左右昌曲，限逢禄权科，则贵显论）。
贪武申宫为下格（化忌方论）。
贪武加杀同乡，女偷香而男鼠窃。
贪武四墓宫，破军忌杀百工通。
贪狼武曲同守身，无吉命反不长（命无正曜身有武贪孤贫）。
贪武破军无吉曜，迷恋酒以忘身（或作手艺）。
贪遇羊陀居亥子，名为泛水桃花（男女贪花，迷酒丧身，有吉曜则吉）。
贪月同杀会机梁，贪财无厌作经商。
贪狼廉贞同度，男多狼荡女多淫。
贪狼陀罗在寅宫，号曰风流彩杖。
女名贪狼多嫉妒（在亥子遇羊陀妒之流，逢禄马不美）。
廉贞火，庙寅申，利辰戌丑未，陷巳亥。
廉贞申未宫无杀，富贵声扬远名（雄宿朝垣格，加杀平常）。
廉贞卯酉宫加杀，公胥无面官人（或巧艺人）。
廉贞暗巨，曹吏贪婪。
廉贞贪杀破军逢武曲，迁移作具戎（恐是文曲）。
廉贞七杀居庙旺，反为积富之人（杀居午奇格，若陷地化忌贫贱残疾）。
廉贞破火居陷地，自缢投河。
廉贞贪杀居巳亥，流荡天涯，仲由威猛。
廉贞入庙会将军（甲生人命坐酉，乙生人坐亥，丙戊生人坐酉，丁己生人命坐寅，庚生人坐子，辛生人命坐卯，癸生人命坐申）。
廉贞四杀遭刑戮（同羊陀火玲是也，若安命此星同必遭刑伤）。
廉贞破杀会迁移，死于外道。
廉贞羊杀居官禄，枷杻难逃。
廉贞清白能相守（女人甲既庚癸安命申酉亥子宫，丙辛乙戊安命寅卯巳午是也，若辰戌丑未反贱）。
巨门水，庙卯寅申酉，旺子丑午亥，平辰未戌，巳陷。
巨日寅宫立命，申光驰名而食禄。
巨日命宫寅位，食禄驰名。
巨日申宫，立命寅，驰名食禄。
巨门子午科权禄，石中隐玉，福兴隆（富而且贵，辛癸人上格，丁己人次之，丙戊主困）。
巨日命立申宫亦妙。
巨在亥宫立命巳，食禄驰名。
巨在巳宫立命亥，反不为佳。
巨日拱照亦为奇（假如日在午宫，巨在戌宫是也），吉多方论，日忌陷。
巨机居卯，辛乙己丙至公卿（不贵即富，甲人平常何也？曰：甲禄到寅，卯宫有擎羊破格）。
巨机酉上化吉者，纵有财官，也不终（如值，孤贫多有寿，巨富即夭亡，加化忌尤凶，若太岁在迁移，财官）。
巨门辰宫化忌（辛人命遇反为奇）。
巨机丑未为下格。
巨门陀罗必生异痣。
巨门羊陀于身命，疾厄赢黄，困弱盗而娼。
巨门四杀陷而凶。
巨火擎羊陀逢恶限，缢死投河。
巨火铃星逢恶限死于外道。
巨宿天机为破荡（女命巨机于卯酉虽富贵，不免淫逸，若陷地下贱）。
七杀金，庙丑寅未申戌辰，旺子午卯酉，平巳亥，无陷
七杀寅申子午，一生爵禄荣昌（为七杀朝斗格）。
七杀破军专依羊铃之虐。
七杀廉贞同位路上埋尸（观廉贞内注：会耗于迁移亦然，若陷地加化忌尤凶）。
七杀破军宜出外，诸般手艺不能精。
杀临身命流年刑伤灾伤（逢紫微天府禄存可解）。
杀临绝地会羊陀，颜回夭折。
七杀重逢四杀，腰陀背曲阵中亡（杀与铃火主阵亡，又有疾厄）。
七杀火羊贫且贱，屠宰之人（七杀羊陀会生乡为屠宰）。
七杀羊铃流年白虎，刑戮灾迍。
七杀流羊二官符，离乡遭配（岁限俱到）。
七杀守照岁限擎羊，午生人命安卯酉宫主凶亡（余宫亦忌，命限三合有杀，流年羊刃到命，即七杀重逢申酉宫忌，多忌限）。
七杀沉吟福不荣（男有威权，女无所施）。
七杀临身终是夭。
七杀单居福德，女人切忌贱无疑。
破军水，庙午子，旺辰戌丑未，陷寅申卯酉
破军子午宫无杀，官资清显至三公。（甲癸生人合格，丁己生人次之，丙戊生人主困）。
破军贪狼逢禄马，男多浪荡女多淫。
破军暗巨同乡，水中作冢（破巨不同垣，恐照命宫或犯迁移）。
破军火铃奔波劳碌。
破军一曜性难明（男女同论）。
破耗羊铃官禄位，到处乞求（又贪狼在子午卯酉，看贪狼内注）。
羊铃金，庙辰戌丑未，旺子申酉亥，陷卯巳午，羊本无巳坐。
擎羊入庙，富贵祥扬（加吉方论）。
羊火同宫，威权压众（辰戌人佳，丑未次之）。
羊陀铃火守身命，腰驼背曲之人。
擎羊子午卯酉，非夭折而刑伤（午凶，卯次之，子酉又次之，马头带剑吉多勿论）。
擎羊逢力士，李广难封（甲生人命卯，丙生人命午，庚生人命酉，壬生人命子吉多）。
羊陀火铃逢吉发财，凶则忌。
羊铃坐命，流年白虎灾伤（流年白虎又到命宫也）。
擎羊对守在酉宫，岁迭羊陀，庚命凶（余宫亦忌，守命宫有羊陀，流年遇羊陀为迭并）。
羊陀夹忌为败局（假如安命在申宫，又逢忌星，羊在酉陀在未夹之，余仿此。为例命岁二限行至此亦凶，孤贫刑克。若单守（禄存无吉星同垣，亦有灾殃之凶））。
羊陀流年铃破回牢斑痕。
擎羊火星为下格。
擎羊重逢，流年西施倾陨身（重逢岁限）。
陀罗金，庙辰戌丑未，陷卯酉申，地子亥。
陀罗巳亥寅申，非夭折而刑伤（余试得多离祖出外成家者亦吉，主生人有破相）。
火星火，庙寅午戌，地巳酉丑，陷申子辰
火铃相遇名振诸邦。
火铃夹命为败局（如安命寅宫火星在丑，铃星在卯，吉星多尚可，惟夹忌辰凶。岁限巡至此地亦凶）。
铃星，庙寅卯午戌，地辰巳午申，陷子丑酉亥
火铃旺宫亦为福论。
擎羊火铃为下格（女人庙旺犹可，陷地下贱，贫穷夭折）。
魁钺火
魁钺夹命为奇格（如命安在辰宫，魁在卯，钺在巳宫是也）。
魁钺命身多折桂（如吉方论，在命身最妙，三方次之）。
魁钺昌曲禄存扶，刑杀无冲，台辅贵（命身妙，三方次之，见刑杀冲会者平常，只宜僧道）。
魁钺重逢，杀凑，痼疾白霞（杀羊陀空劫）。
魁钺辅星为福寿（二星在命诸宫福寿双全）。
左辅土，右弼水
左右文昌，位居台辅。
左右夹命为贵格（如安命在丑宫,左辅在子宫,右弼在寅宫，四七月十一月生者是也。不贵则大富）。
右弼左辅终身福厚（在命宫迁移是也，三方次之）。
左右同宫披罗衣紫（辰戌宫安命正月七月生者，丑宫安命十月生者，未宫安命四月生者，卯亥宫安命六月十二月生者，三方勿论）。
左右单守照命，离宗庶出（身命无正曜是也，若三方紫微天相天府吉）。
左右贞羊遭刑盗。
左右昌曲逢羊陀，当生暗痣。
左右财宫兼夹拱，衣禄丰盈。
左右魁钺为福寿（三星在命诸宫福寿全美，若女命逢之，旺夫益子）。
右弼天相福来临（诸宫降福，丑未亥三宫不贵，发贵不久远，当主富。若卯酉二陷宫，少称意逐心）
禄存土，十二宫守皆入庙
禄存守于财宅，积玉堆金（在命亦可喜，化禄同科权更妙）。
禄存子午位，迁移身命逢之利禄宜。
明禄暗禄位至公卿。
双禄重逢终身富贵。
禄逢冲破吉也成凶。
双禄守命吕后专权。
禄存厚重多衣食（诸宫降福，起家富贵，女人嫁夫招赘旺财）。
天马火，禄马最喜交驰（忌见杀羊火截路空亡，多主劳苦）。
天马四生妻宫，富贵还当封赠。
马遇空亡终身奔走。
科水，权木，禄土
科权禄合，富贵双全（禄存亦是禄。禄会禄存富贵，权会巨武威，科会魁钺贵极显，在身命极佳，三方次之，吉聚亦佳，凶多则不美，谓之美必瑕沾）。
权禄命逢兼合吉，威权压众相王朝。
权禄重逢，财官双美（论三方吉多方吉，凶聚也不美）。
科命权朝，登庸甲第（或权或禄合更佳，为权禄逢迎格）。
活禄子午位迁移，夫子文章冠世（迁移在子午宫为对面朝夫子，命太阳化禄在午宫合此格，余宫要看吉凶）。
科权禄夹为贵格（如命安在子宫，禄在亥宫，权在丑宫，马夹贵，余仿此）。
权禄重逢杀凑虚誉之隆。
科名陷于凶神，苗而不秀（如日戌月卯，化科陷地，又加擎羊陀罗劫空）。
禄主缠于弱地，命不主财。
权禄守财福之位，处世荣华。
权禄吉星奴仆，纵然官贵也奔波。
劫空火
劫空夹命为败局（假如安命在亥宫，劫在子宫，空在亥（戌？）宫是也。岁限行到亦凶，夹忌亦凶，孤贫刑伤）。
劫空临限，楚王丧国绿珠亡。
生处劫空犹如半天折翅。
劫空临财福之乡，生来贫贱。
伤使水
天伤加恶杀，仲尼绝粮邓通亡。
命宫
三夹命凶六夹吉（三夹是劫空火铃羊陀是也。六夹是紫府左右昌曲魁钺科权禄存乃是也，若在命则凶多吉少论凶也，吉身命三方仍看庙旺）。
命无正曜二姓延生（或过房出继，随母继拜，入赘或又是庶母而生者）。
命逢吉曜，松青柏秀以难凋（身命宫有吉星太岁大小二限不利未为凶，如太岁二限逢凶又且本生人取忌方凶）。
限逢凶曜柳绿桃红而易谢（命逢凶限庙旺犹发，逢限凶星陷必凶）。
命实运生，如（芋？）苗而得两（如命限平常，三方有吉星，加限行美地为福）。
命有吉星官杀重，纵有财官也辛苦。
身宫
三夹身凶六夹吉（夹忌劫空火铃羊陀胸，六夹贵逢吉甚妙）。
身命俱吉富贵双全。
身吉命凶亦为美论。
命弱身强财源不聚。
贪武守身，无吉命反不为良。
纳音
纳音墓库看何宫（如水生人库辰遇财官逢禄存尤妙，遇迁移耗杀同不为美）。
生逢败地发也虚花（如年纳音水土长生居申，乃金星为水宫之主。若安命在酉败地，又逢羊陀忌耗七杀同不美，得禄存吉）。
绝处逢生花而不败（如水土绝在巳，安命在巳为绝地，却得金星在巳生水不绝方佳，得禄同吉，此为母来救子之理。巳中丙火又生土，虽寅申巳亥四绝又为四生，故曰五行绝处逢生即是胎元，生日逢之名为受气）。
诸宫杂格
庙会左右格（四庙安命辅弼或生或拱，迁财官宫遇之者，庙会左右格）。
龙德正中（龙德守身命者，水宫好金宫次之，水生水局人得格）。
鱼水格（水星得龙同居命者贵格，龙得水变化）。
两水交流格（寅弼与亥相相合为两水交流格）。
生马化龙格（天马坐生乡居申宫谓之月窟马，巳地禄合寅禄拱谓之合禄马拱禄马，天马遇青龙谓龙马）。
水府神龙格（青龙居亥子宫与太阳相逢则相腾，亥化太阴相逢则夜起行雨）。
四贵定宅格（身命迁福四宫皆得贵人照临，谓之四贵定宅格，有（？）外之荣誉）。
夫妇同宫格（男坐寅女亦坐寅，男生卯女亦生卯是也。得吉拱会福禄俱享，（？）官皆拱）
三世相生格（父母宫星生命宫星，命宫星生子宫星是也，福生(XX)）。
父子荣贵格（金生水局人既于生局相生，命宫申地破曲水亦得地，兼坐生乡则金生水朝堂格，巳地子宫天机为是得地，合宫申地坐子宫机木，且机木化禄者父子荣贵。子宫有天贵着，两贵相合宜致父子X美之荣，XX此格者，四正有财印禄马，XX有武相辅弼与魁钺拱会，台府合照，杀破武贪，X或X火诸格成结，XX富贵，出将入相）（子地太阴遇命武昌者，昌火相合弼者遇同气两星X父子有，一时荣贵之庙）。
余福遗子孙格（官宫吉集坐陷乡者，以其余福遗子孙）。
巨梁贞贪格（四星身命三合相逢X地吉贵）。
两贵迭守格（官贵在命，福贵在身谓之两贵迭守格，且身居福宫为吉，而坐生乡吉中之吉）。
三贵拱身命格（身命或魁钺一星守，三贵拱命拱身之格。身命有两贵或有XX中一星守临者是也）。
四贵拱身格（两值魁钺则为四贵拱身格，官贵福贵合命合身者谓之两贵迭守）。
日月双禄格（名有地空并明日月，各带禄存化禄来朝谓之日月双潞格，富贵显赫）。
生水朝堂格（水生水局巳地身命天机入庙单首，亥月酉曲同巨皆以众星来X，X局又有破军水相合于生乡为生水朝堂格。而破军水生父母宫则又至止矣）。
三吉各守格（台辅在官，封诰在命，红鸾在身，三吉成格者为封侯，得日月双禄者合格）。
双禄发旺格（夹局身命同局，寅宫XX同局为天XX又天马坐生乡）。
阴阳会昌曲格（命坐丑地，未日月来照，财官昌曲来拱者。命坐未地，丑日月来照，财官昌曲来拱者，更遇魁钺是也）。
辅弼遇财官格（命有正星化吉，迁财宫有（辅弼？）来照者是也）。
枯苗得雨格（命在陷地却得三方四正吉星拱会者，亦得福禄是也）。
午地同月格（午地同月皆星失地，而X得武府夹权戌地机梁X多贵达）。
武破廉贪格（丑宫贞七虽不宜逢，而若坐贵向贵，紫府朝垣武破廉贪全则乃雄贵格，此得三奇拱合而贵，并朝则谓三奇亦贵格，武贪同行坐贵向贵武破廉贪全遇，紫七者多为将相）。
贵入贵乡格（身命贵人坐守，诸吉及三奇未助者谓贵入贵乡格，主富贵）。
曲禄相逢格（命宫文曲化禄相会谓之曲禄相逢，兼得阁马台马池马者贵，行运逢之主加官进爵）。
卷二
总论斗数微意（四正有吉星者必为贵人，三方有杀必为贱人，守照星专观吉凶，合照星专观荣枯）
凡论人命，既排大星，次列小星，先明得垣失度，后察生克制化。大小吉星虽然强宫，失度则为虚花受制，则为被伤。凶星则有二段，得垣坐生旺则发福，弱宫则得其垣，生旺则作灾非轻，必须详审十二宫所属，南北所属，诸曜五行性情美恶利忌，然后方论人命祸福。今撮古人所论斗数诸般吉疵衍出微意，缀罅补遗，附以己见，以俟精通明识之。取舍为十二宫中命宫最紧，身宫次之。经决以福德为第一，游行为第二，命为本元，身为主宰，实相统摄则福德游官特在管帅之下，命身排布之后不可不先看官禄宫也。人生在世问所大欲在于功名，则官禄宫之祸福大矣。然则命第一，身第二，官第三，福第四，游第五，财第六，须于六宫之中参互贯见论其吉凶，斯为得妙。其次子宫最紧。身命财宫虽好，福庆（禄？）则必有（看？）子姓，然后方可论也。三方四正得吉祥，然后方可富贵矣，三方好而四正有破，四正好而三方遇凶者，皆不纯美。或有正照好而拱照不好者，拱照好而正照不好者，皆不可以纯美论也。然而夭地无全功，造化无全能，则不可以专于取吉，或有杀之为福者，而观其吉多凶少，凶多吉少而论其为祸福也。
论正拱夹合偏照
世之论紫微者，例以身命坐宫及三方拱照论之，而一端妙机在合照。合照者如子丑合寅亥是也。三方虽不是合宫，有吉成格则方可以当富贵断之。三方好而合照有刑杀恶星，则以贫贱段之。合宫虽紧，尚不如夹照之为重。夹照者身命前后二宫也。凡人命得三方四正拱照合之为美，而不得夹照之吉者，其福禄尚不能镇重。夹照如人之左右手，家之有藩篱也。人命或有身命皆好，而左右二宫无夹可观者，多不免祸败，是犹孤立受风之木也。诸般吉星之照身命者，守不如照。照亦有二对宫之照为正照最关，三方之拱为会照，会照次之。虽曰吉星，但在一宫来照者不若各自三方分照，而来朝或有自左而聚朝者，或有自右而聚朝者，此则偏照。比如君子小人之同朝，君子在左相聚，则小人必在右侦伺，邪正相背必难为忠。必须左右皆君子，然后方可谓会朝清明。凡看行运，大运管十年，小运管一年，必须大小参互酌见。而大小运中三合四正合夹，亦当如身命之所看而一例也。
拱朝之最贵，紫府辅弼日月魁钺昌曲也，其次则池阁台座恩贵也。
合之贵者，紫府日月昌曲魁钺也，其次则池阁台座恩贵也。
三奇拱佳合照无不美，化忌无不凶。照拱之最凶者，杀破空劫羊陀火铃也，夹合亦然。
身命之夹，最喜吉贵。而若一旁有魁无钺，一旁有钺无魁，一旁有日无月，一旁有月无日，且于一旁有昌无曲，有曲无昌，至如小星池阁台座恩贵之类皆然，如此夹亦谓偏夹也。正夹其发福重，偏夹其发偏轻。三合对照四正交会之中，无他贵格而且得偏夹者，虽逢日月昌曲魁钺等诸吉星，若不成双且得其半，则功名蹭蹬，只得文华清秀之誉。
帝相之夹身命而为贵，而若身命中无吉夹，中有大杀者为吏胥。
身宫亥地月科与寅地日权相合至贵。
命合魁池早发，魁在命，池在合，池在命，魁在合是也。又得日月合，文章清贵。
申时生人申地紫与寅地马相照，至贤。
寅昌与亥相相合者，金水相生，无不富贵。
寅弼与亥相相合，为两水交流格，福禄滔滔。命坐寅则子宫当坐亥而得此格，父子荣贵。
亥地与寅地台辅相合与身命宫者，为黄阁上人。
福宫酉地紫贪与辰地天同相合，对宫无杀冲者，福寿。若犯旬路二空，则福轻寿促，若坐生旺乡，则可以延寿，死绝乡则寿福俱轻。官宫贞劫夹七，劫夹忌夹者皆不好。
武府夹命，魁钺夹身及魁钺夹命，武府夹身者皆贵。
帝相夹命者贵，又得魁钺夹者尤贵，日月昌曲夹皆至贤格，而不遇空劫羊铃者吉，若遇之则不为贵。
廉贞夹禄，羊陀夹梁，禄昌夹空皆不美。
陀火夹巨劫忌者极凶。
七杀陀罗夹劫者，夹空者，夹刑者皆不吉。
空铃夹紫微不吉。
龙虎夹命，日月夹身，虽有破格，犹为朝右闻人，夹官同。
同梁夹天相禄马于身命，自是官贵福禄之人。
池马夹身命截吉。
廉昌夹身命不美，而若得禄权夹则大贵。权禄夹两贵者，主贵。
酉上巨机，未上日月夹命者，若命有吉拱则吉，若遇空且凶星错杂者贫贱。
羊廉谓之刑囚，夹身命官禄皆不美。而身命官宫内有天相者，谓之刑囚夹印，二者终不发达。
论大小星
凡看紫微，以大星为重，小星为轻，多有取大遗小者，大不然也。大星则如公卿将相，小星则如百官人民，大星虽吉，若无小星之助，则何异乎有公卿而无人民者？大星持重发福作祸反迟，小星敏锐助吉替凶反速也。凡大小星其吉善，则紫府天相辅弼日月同梁禄存天机昌曲魁钺池阁台座禄权科也。其恶凶者，杀破贞贪空劫羊陀火铃忌姚也。然而吉星遇凶则无福，凶星遇吉则无祸，吉凶祸福在人玄览而已。
盖大小星吉凶美恶各随五行所属，有所区别，而或有大星得地而小星失地，或有大星失地而小星得地者，大星得失最关吉凶，小星得失不过关系。一年行运若大运得失既定，则小星得失只关其助善助恶而已。
吉星得垣者吉，失垣者凶。凶星失地者凶，得地者吉。
薛生问曰：大星既吉，则小星虽凶，亦无所妨欤？曰：大小星相合方可谓吉，马有大吉小凶而能发者。曰：大小星并吉则固善矣，如不得两善，则要大吉欤？小者吉欤？曰：大者既吉，则小者虽不吉，比如大家之师从。曰：大小星皆得地，然后为吉，而大星得地，小星失地者与小星得地，大星失地者何如？曰：小星得地固美，而何能美于大星也。曰：小星不及大星，则小星失地，大星失地者，小星亦不及大星欤？曰：小星虽得地气量偏小，大星虽失地格身尊大，小虽曰得地发福不厚尊，大虽曰失地与祥必隆，但不若得地者之完美，卫冕乎灾咎迟淹之归。先生曰：星有三级，有正星有助星有中天诸星尔。知其浅深厚薄耶？曰：未也。
曰：正星尊重力量大，助星变化能作祸福，中天之星亦司祸福之机关。
论紫府（紫微守命及朝垣者，多为厚重君子，紫微化贵，天府化富）
紫微尊居帝座，专降福禄而必有辅弼之助，然后方为有臣之君。天府为帝贰佐，掌执财禄而必得辅弼之相，乃是运化之宰。紫微以午为座者，北辰居所南面出治，然后大小诸星各有躔次，不失班序，故以午为贵。天府以戌为座者，天府司福掌财之神，而戌为天地之府库，故以戌为贵。染紫府虽得地于午戌，不逢羊刃空劫，然后方论其美，旬路二空亦紫府之所忌，而路空最忌，旬空次之。
紫府遇杀破极凶。
羊姚犯紫微则为旄头慧紫微之象，羊刃犯天府则为韧气冲南斗之杀，遇空劫亦凶，遇三空则夭。府土星陷空是也，陷夭崩之象可胜哉？言紫府不得辅弼，辅弼不遇紫府则是犹有君无臣，有臣无君之象也，虽得日月魁钺昌曲诸星，若无辅弼，则终不至于极品之尊。若辅弼夹拱，则虽不得日月昌曲魁钺，不害登科。
紫微得辅弼善者交拱者，例为贵人。
天府得辅弼兼得诸吉，则例为富人，然而或有紫微成格，而贵而不富者，盖富贵所属各有其星，其星之庙旺休同及诸杀之灾殃，浅深有以致之。紫微虽主贵，得日月于田财二宫，而文昌落陷遇杀，则富而不贵。天府虽主富，得魁钺夹昌曲合而财星落陷遇杀，则贵而不富（此妙宜载不可浪传）。
紫微入人身命者，遇空劫羊陀火铃则生，例死绝运必不令终。天府之人入身命者亦然，而若得吉曜则可以救解，紫微之遇祸难逃，天府之遇祸可免，盖天府益美之。长星诸恶杀虽作祸，而譬如凶途逆党侵犯至尊者，尚畏名份而不敢轻动者也。
紫微天府不得辅弼昌曲日月魁钺池阁等诸吉，则只是重厚质朴而已，若遇杀破贪贞劫空羊铃，则诸杀则受制强臣必失其尊，是犹主父兼会也。
紫府辅弼之身命得台座及台辅者，必为宰相。紫相虽美，居戌则不贵。
紫微居卯遇杀者，谓之极居卯酉位格，此格者削发空门之辈。
紫府之同居，终身禄重，若杀星冲破，则醇良庸碌，受制见侮于人。
紫微辅弼尊贵之星，而在奴宫则为下堂见诸侯之象，值此者亲行奴仆之象，依赖丐乞，落旬路空则极凶。
紫府不喜空亡，若落空不得诸格吉贵，则终身难劳。
紫微在南极不能施造化之权，而午地反能为福。
天府居陷宫者，宜其无显荣而尚且作福。
戌府守命，午紫守身是谓紫府迭守，加有辅弼文星科星早发，名扬位显。
水局戌地坐命，紫破相对天府暗拱者迟发，无吉时不发。
天府单守命武七天相魁钺来临为将相。
紫府相最忌恶空，若落旬路二空坐绝地，虽得三方吉拱，成格贫贱。
紫微居命，天府居身，无杀星冲破者，一生福禄。
府居命，紫居身者，亦富贵，而不及紫居命，府居身，喜吉而避凶则同。
紫府居陷宫者不能发扬。
紫府落在两空及遇天地空者亦然。
紫微单守不得辅弼者为孤君，平生少助，亲戚不和，出无朋友，若日月来照则好，虽反背日月亦宜。
紫府迭守身命为贵，而兼得财印昌曲权禄朝拱，雄威发越。
紫微落空，天府遇羊火刑姚者，终身苦寒。
天府尊星最忌羊刃，寅申紫府富贵福厚，而若羊刃同居，则为破格，盖紫府皆怕羊故也。
卯地天府与羊刃力士三奇同居者困穷。
天府地劫同居者无妨，劫火生府土故也。
疾宫紫微落空者下贱。
紫微与羊刑同居，甚不吉。
天府地阁同宫，则姚星独入不能作灾，勿论强弱紧闲。紫微居午者，无庸残之命，中平者有之，例多发贵者。田官宫空虚，火铃来夹者贫。
命坐午紫微同居，辅弼魁钺三奇拱会者为甲第。
寅申命紫府同居者贵。
寅命坐财印者，例得紫府朝元。
寅申安命紫府同宫，则谓之紫府同宫格。而三方得左右魁钺拱照者合格，不能则非。
午紫安命不见杀星凑合，公卿贵格也。甲丁己三生人合格大贵，其余亦主常贵。加杀同坐者非。
戌府守命腰金衣紫，贵格。而甲己人合格，而余则常贵。不逢左右魁钺科禄者，中平。加杀者非。
紫居午，府居戌，又得三奇坐守身命者，公侯方伯之贵。
紫居卯酉守命，加值杀星者，为僧道。而如得吉化魁钺者，贵命。
天府左辅同守命于辰戌二宫，更得三合吉化拱者，千乘万乘之尊。
午命坐紫微遇文昌魁钺同宫者，辛生人奇格。经称丁生而辛字之误。
紫微为北斗之尊星，不可离对。天府南斗之司财库星，不可落空。而紫府落空尚可言也，天府落空不可言也。天府落空则虽武曲两禄等财星并得地入庙，所主令星既空，故财可耗失。紫微若离对，则众星奔驰，皆失躔度。
天相坐守，紫府朝垣者，昌曲多拱者皆吉。
戌府例与廉贞同居，廉府并入庙，三方化吉拱合者，必为贵人。
天府落空多不保子。
紫府落空遇空劫，身命官虽好，官卑禄薄。
紫微与阁马合，与天府对照，官尊禄厚。天府本无陷地，而午戌成格，富贵隆重。
紫遇劫府犯空，余无足观。
紫府犯旬空地空者，皆不吉。
紫府坐长生极贵，不落旬路二空，不犯天地两空尤吉。
左辅右弼（左土右水）
辅弼二星为帝元臣。左辅主禄福，右弼主文墨；左辅主敦厚慷慨，右弼主贤良忠正。尝以人命试之，则得左辅人多慷慨成名者，右弼人多仁贤秉道者。濂洛（“濂”指濂溪周敦颐，“洛”指洛阳程颢﹑程颐）诸贤太半君子右弼守身命，造化之妙有如此。
左土右水，水土之气若不合，而遇紫微则富贵。
身官宫辅弼同居，紫微相合者，必为三品宰相。
辅弼二星虽成庙会左右贵格，或得紫府相拱贵格，而七羊相值则破格不发。
正月生人命坐辰戌宫者，则得庙会左右成格。权禄相马坐拱而忌在坐拱者，所谓吉有凶猜。空劫刑陀同守命垣者，终身贫困。
辅弼会照紫微者，不是公卿，定作宗师表率。
左辅文昌坐身命，三方吉化照拱者，尊居八座。加空劫杀者非。
辅弼与空同居者不美。官宫不逢辅弼，一居身命，一居福宫者为宰辅。
左右夹迁宫者甚好。而空陀加夹，左右无力。
右弼遇空火不吉。
天机木（机月机梁）
天机无恶虐之心，有机变之谋。拱身命而有高艺；与天梁相会而有才智；与巨门相会而失地者为破荡；与太阴相遇，且值昌曲照夹者，主文章声名振世。
机与天梁居酉地，天机七杀同宫则三分崩折。
子地天机单守命者，不贵。而若与文曲巨门中文昌来会，有文艺。
寅申机月虽云福轻，例得紫府夹故。若得诸拱会，福禄荣贵。金局人陷地天机坐田财宫，落空者贫。
亥宫天机合禄者贵。两禄皆同。
寅地机月本非正格，福禄轻。虽得紫府夹，若禄存兼守，则既有紫府夹，又有羊陀夹，吉夹得凶变，故有驳杂之害。命身福宫子地天机单守，遇天刑，一生困穷忧愁。
酉命机梁坐守，二星皆陷，虽遇吉化无力。机木梁土之在酉宫者，皆为陷地，故纵有财官，亦以不劳断之。
天机不甚忌空，遇空才又疏通，与日同居者尤喜空。
辰戌机梁合得权禄者，皆贵显。
机月落空者，皆为术数之客。
天机与日月同居，遇月权会者皆吉。机月气味相济故也。
丑宫天机虽下格，若坐贵向贵，夹以权禄则贵。权禄迭守财福必贵。
戌上机梁与昌阁同居者，得禄马辅佐朝者，为尊官。
丑地天机坐守，寒地巳酉巨日在官宫者，为贱局。虽坐贵向贵，终无所补。
子地天机与地空及天姚同居，身命宫最忌之。
辰上机梁遇青龙极吉。龙同居尤贵，带科星最吉。
日月（日火月水，太阳属火化贵，太阴属水）
太阳火精也。最怕暗忌。必与月相会，然后方可言美。太阴水精也，喜遇巨机，最怕陀火，必与日相会，然后方可言美。
日在寅卯辰巳为陛殿，在午为入庙，寅地逢巨，午地逢昌者，皆贵。月亥子为入庙，以田财宫为庙，以兄奴宫为陷。
日月得地并照身命宫者，皆贵命。虽无正曜，日月来照则贵命。虽逢空日月来照，则贵。概日月喜空故也。人命若得日月紫府魁钺昌曲等诸吉，则富贵出世。若不得诸吉而只得日月照者，文明华翰之才。最喜者日月之同居夹照合照。而在命宫则主贵，在财宫则主富，在官宫则主贵，身宫只主富贵，富贵之中主文明。
日月逢羊陀火铃者，皆不美，亦当观其得垣失垣，吉凶大小，定其好恶也。
日月得池阁而光辉。流年杀神最关，行运太阳太阴极吉。既得日月，有太阳太阴是为两重日月之明，荣贵有倍于日月双明。
日月临对宫者，惟丙辛生人福禄隆兴。
丑未宫安命，遇日月者，若于三方无吉星拱照，福不生贵不至。若有化吉则威权方面之职，福禄乡相之徒。
日月化贵于强宫者，光辉最大。若紫府与诸杀并会者，一生为舞猾官吏。
太阴入庙居财宫者，贞破诸凶星皆不遇凶地者，烂玉堆金。
太阴以坎宫为官府。与文曲水同入，其格极贵。
太阴得地成格者，虽清贵，而亦有成败。盖月者关也。有关失盈虚之理而然也。
太阴反背而亦有贵者，此则缘诸吉之拱聚故。反背不为害，亦有妙机。太阴之居南方者，为反背。而若东方，反有微奇。概月盛于东故也，不可以反背论也。若居东方而得生旺，则其清辉发扬不下于亥子宫。太阴之居卯宫者，得生旺则其格至贵，概卯为兔宫，而太阴即兔精故也。
初一二日生者，虽得太阴之得地，反无光辉。概月三日成魄，未成魄之前其光不明，而为虚明故也。下弦之时亦然。
子丑地太阳虽于经诀不称，而子丑乃日欲动之时，水府光辉阁然而章。水火局逢者吉。
太阳守命于午地者，金璨光辉格也。愈于日月照壁而富贵双全。
日月守田宅，而居庙库者，日月照壁格也。主良田甲第。
日月最喜逢空者，日月官府也。五行空亡及天地旬路皆宜逢之，受空于日月受光偏多。日月遇水空者，得诸吉拱则富贵。不得吉拱者亦主文誉。日月遇空而兼遇地空，则为水月澄明之格。
日月逢台座，多为处理之臣。太阴与火铃同位，则十恶败凶。
日月至清贵，虽必反背，可喜。
日月虽反背，北方生人夜时则吉。概北方夜时皆背阴故也。命坐亥卯未，月来照者至贵。
日月虽反背，与昌曲科禄会照者，文明荣贵。
亥子太阴极贵，而若居奴宫，兼有科星，终身冷淡。
身宫得反背日月照空者，为文章，多主浮华，虚谈无实之誉。
太阴水精也。必水星木星相逢，兼得庙旺，然后能发福。若在陷地逢空火，则虽入格之命，必为破格之归。
亥月寅日迭守身命或他强宫者，皆能发福。若遇空劫，虽发有灾。
日月同临，兼得双禄并拱，万不得一。
日月遇池阁虽奇格，而若酉日带阁，巳月带池来照，丑地命供而又值未地同巨冲照者，为下品。须得僧道深山，为乡师之命。
申月怕落空，概与禄马同位。故月虽喜空，禄马落空为害故也。
戌宫命太阳单守，化忌同居，落日昏冥不美，加以卯地羊昌相合，一生困穷忧愁。
亥宫命太阴逢恶于绝地，马落绝地者，功名不成故也。
月在亥地与科星同居者，似嫌陀罗铃宿。而陀铃皆于亥地入庙，姑尚不为灾。且有三台恩光之贵，及天寿福星齐会，与寅地命相合，则为贵。寅地武曲金坐得亥地太阴故也。
太阴最喜红鸾恩光同位。
日月单遇空者好，并遇空劫者不美。
亥地月遇天空者，若亥时生人，则文章冠世。合聚三方诸吉则富贵。
日月池阁同守身命丑宫者，三合虽有凶杀，富贵福禄自如。
日照而不得月照，月照而不得日照者，只有虚名文誉，贵家之余荫。
日月自财官宫得地庙旺照命者，无不为翰林清显宰相之人。
安身命自未至子遇月者，富贵快乐。吉星少则刀笔功名。
日月科禄同居丑宫极贵。但七杀地空忌星者破格。
丑未宫日月科禄坐守身命者，极贵。而若无吉化，则虽日月同垣不美。
丑未日月守命宫，前后左右昌曲夹者至贵至显。
日在申酉戌亥子，月在寅卯辰巳午为日月反背。而亦有反贵者，要看本宫三合内吉化拱照无杀。
太阴与羊陀火铃同宫，十恶大败。
日月照池阁及逢台座二格最贵勿论，身命官宫迁宫遇者，虽反背亦贵。但反背者逢杀则晚发。
戌月怕陀同居。
太阴逢火者，谓之水火未济。
太阴逢陀不吉，太阳逢陀反吉。
太阳得昌曲魁钺而化奇者，文章振世，荣耀彬彬。
命逢日月池阁夹之，魁钺昌合弼辅者，文华发显。若刑杀破格则中晚成名。
日月与龙虎同居者，阴阳造化，风云变态。官宫第一，身命次之，弱宫则不吉。
命宫日月虽反背，如日在戌月在辰，辅弼迭守命迁者，为庙会左右。诸科禄来会，与天贵两贵合曲阁马在官宫来照者，尚能发达。
丑地日月坐命乃贵格，而又得财官辅弼来会者为好。而空劫三合守照，陀劫忌并守身命宫坐衰绝地为破格。昌曲俱陷于奴厄宫，文昌落路空，紫微落旬空，禄马落路空者，日月虽同宫，必不文明。加以卯上巨机虽贵格，而羊火同宫，地空来冲，命中地劫与天空同会合，终不发达。
日月坐衰地无光。
亥卯日月来照未地者不空，坐贵向贵，则文明荣贵。而日逢羊忌，月逢空劫同居者，蹉跎。
日月两重会身命者，至贵。行运遇之亦与吉祥。
日月同宫而遇太阳者，早发。遇太阴者，晚达。
太阴所忌陀火。故丑未日同居虽奇格，若陀罗同位，反为中平。
卯日羊刃同居，至贱。
丑日月自迁宫来朝者，虽遇陀无妨。
丑地日月同居不及未地。
丑空与日月同居者，不美。
太阴不喜绝地，绝地者为伶月。
羊昌共居则日月无光。
辰戌日月拱于身命，为文艺之士。若居空劫姚则终不成名。
太阳不喜衰地，衰地者为贱日。
旺地日月逢姚忌太岁同居者，少文名。
太阳姚星同居，能掩光辉。
日月最喜空，故旬路天地空皆喜逢。但火劫相值，则空能作祸。
卯地月与忌铃同居，虽入庙，两杀同居陷受败，禄存同居则救灾。
日月昌曲得科权禄，则反背者福重于八座。
太阳会文曲于命宫，紫府夹者，至贵。
命宫既值日月照临，身宫又有太阳太阴夹者，必富贵清华。无杀冲则吉，有杀则主文章名誉。
机日天才相遇，又得日月照临者，必有盖世才华。虽反背日月迭守身命者，遇吉则无不化贵。
身命宫合太阴太阳者，皆清贵格。
日在身月在命，日在命月在身，台座在官宫或兼有台座或台座成夹者，大贵入阁。
日会文昌，月会文曲至贵格也。经称最宜逢于妻宫，而身命宫亦不陷。于妻宫官宫遇者尤吉，必为翰林台阁名臣。
命宫前后有日又有太阴者，有月又有太阳者，通谓之日月夹命。若得夹帝夹将夹府夹相者，乃贵。
太阴最喜巨门，又喜天机。故巨月入庙者，机月同宫者，多为朝中贵人，世间荣华。
太阴逢陀火为旄头蔽月光彩，不发。
太阳逢巨忌者，为黑雾障日，阳德不明。
身命福宫中，太阴旺地入庙者，文章富贵。加有青龙龙得者，尤贵。
日月不遇空，则光彩顿微。
日月遇池阁为奇格。
太阴最喜巨机，故日月照命人，则巨机之运亦能贵与祥。
月落旬空，日落地空，以日月喜空论之。
子地月落空不能。而若月化科落空，则科怕空，故月不受伤。
反背日化权不宜。且羊陀空劫等杀同会一宫者，甚不吉。
日月最嫌绝地。
太阴天同同宫于子地为好，而怕遇铃哭。
劫日姚月甚不美。
武曲（金，武七，武府）
武曲金星主财之神，以太阴天府天梁权禄为辅佐也。财星得地守身命者，终身禄厚。失陷者反是与日月相遇者大富。与天府同守财天者，亦富。与天同会主寿。
辛生人安命于酉地而逢武曲生旺者，富贵。
己生身命坐戌武为主星，兼得化禄居旺，紫府辅弼禄存化权多拱者，富贵无双。又与文曲小化贵同居者，必无忌避，官福一生荣快。
酉地武曲金入金乡，而独不谓之得地。
武七与火同居陷地者，性刚暴，贫贱奔走。僧道得地为尊贵。
武七火同宫，僧人富贵，俗人贫。
武曲入庙化禄者者富。
午地武府遇空者好。空者是化星，而午是火位，故空不为凶反为吉。
火生火局人最吉，合格既得此格，三方四正吉拱，然后方论福禄。
戌地身命武曲为守星。贪羊寅地紫府陀，午地廉相火来会者，大贵格也。加得卯禄存辅弼台座一星来合者，尤富荣贵。
卯命武七杀守，紫府辅弼来朝者，加值贞贪拱者，虚尊。
辰戌丑未安命，武曲坐守庙旺，左右昌曲权杀皆合者，主威权富贵。
武曲在戌亥宫，命坐三合见月贪化忌加杀反美。而卯年不利，晚乃发福。或贪火冲破主贵。甲己壬生人合格，太阴单逢贪狼最怕。
武曲太阴贪狼化禄守照命，更加吉曜者富贵。但四庙虽化禄化贵为用。
卯地武曲为入庙，而遇七杀则中平。
武七守命及朝元者，多为凌厉威武人。
武曲最是尊严，诸恶星不敢仆侮，入垣者合格。
武曲最为雄大之星，虽羊陀贪火不忌。
酉官武命身者，性度强刚，智略宏远。
酉宫武七喜与台贵同垣。
天同（同水化祸，梁土）
天同福德之神，不怕七杀，不畏诸杀如空劫火铃化忌等，诸恶星皆不敢冲破。十二宫无地不宜，最喜者居在福德宫也。天同守福宫寿而不夭，此经外之妙论也。
天同天梁守身命者，虽诸凶星冲照夹合，亦为善人。虽当灾厄刑伤，终免危祸，不失全名。
同虽逢空劫四杀，落旬路二空，亦不妨。
同梁迭守身命，而各以单守梁合一禄、同合一禄成四正同梁双禄马格，一生福厚。又有阁马吉多则入阁。官宫不是一品之尊。
天梁单守命于土乡，天同单守命于水乡者为得地。
天同居官宫，吉拱成格二品。不成格则项王逢杀，则下僚之人。
官宫天同虽非大官之格，若诸吉拱会，天府魁钺官贵福贵三台台辅化录封诰等星同居，则官至一品者有之。
身命巳地同梁守照者，为刀笔吏。
身命天同为主星庸命。
戌命天同素称反背，而丁生人得午两禄，寅戌化吉拱照会合，大贵。
同是巨机百事如意，才阕出群，虽有祸殃能制。行运单逢最吉，疾福单居最寿。
同遇陀火者，如善人入恶人室，情不相孚。
同梁居绝地无力量。
辰上天同遇三合巨机者，为旺运。身命宫皆然。
同梁化忌于陷地，遇蜚廉者不好。
火入天同巨门坐未地衰乡守命者，不发。
天梁（土，荫，梁昌化荫）
天梁化荫，吉星午地为上，子地次之，不逢羊陀火忌冲破，然后方谓之美。逢之则刑克，招是非，劳禄奔波者。若居生旺则为灾最轻，遇恶杀多者为僧道。
梁月陷地守命，流落他乡。
梁日陷地守照者，沦落天涯。
天梁最忌陀火同居，夹合拱照皆不吉，困穷奔波。若辅弼两禄相救，则可解其厄。
天梁子午为贵格。入庙而若与陀火相遇，则不发。
丑梁单守为贵格。
丑地命梁为主星，坐贵向贵，辅弼齐照，日月科禄各自财宫巳酉地来朝者，贵格。火局人兼遇羊火者早发。
巳亥安命遇天梁陷地而天马同垣，又或陷于火陀空劫者，飘落天涯。
午命天梁坐守为官资清显。丁人上格，己人次之，癸人主富。
午地天梁最贵，虽反背日月，若与科权禄并宫，又丁己生人，本禄在午天梁宫，则必也化贵。
水局人与午地梁星地空同居则不美。
身命宫天梁坐生旺地者，八十春秋。
天梁居生旺者，最利金局，官宫进爵，财宫进财。
天梁逢陀火不吉。
梁（昌？）本非吉格，而落空者最怕。
梁火同居则善被恶化。
天梁不喜与天哭同居。
廉贞（火，化囚，贪贞）
廉贞司品职之星也。遇帝座则有威权，遇禄则大富。而若不得庙旺，更犯诸恶及官符等，作祸作殃。触之不可解。
与天刑会官宫，论囚（？）。
陷地坐水乡，诸星落空主溺死。
与七杀铃会合身命，其运必死。值白虎及流年诸杀，必遭刑祸。
廉贞单守，主孤孑。
卯地廉贞遇吉无杀凑，则名悬榜首。申地亦然。所谓遇吉者，昌曲魁钺也。
廉贞不至大凶。以凶杀论之者，廉贞孤克，故术数之中最嫌逢冲。
廉贞单守身命于陷地，孤贫下贱。
廉贞刚宿，怕七杀贪狼及空劫四杀。
申地身命廉贞坐守，紫府武相贪辅弼昌曲会朝者，大发荣贵。而官宫亦然。
巳亥廉贞为陷地，三方前后且无吉星拱夹者，贫寒。
卯命廉坐，三合吉拱，祥名远播。加杀则平常。且未申坐命，廉守吉拱无杀者吉。未地则贞七同宫而吉拱则方为贵格。
申命廉贞与将军同守者，威勇武猛。
廉贞居卯酉守命值杀者，必公胥吏徒。
申生人坐亥廉贞化禄，与寅禄为鸳鸯禄。卯未科权来会者，为三合三奇至贵格。紫微昌曲暗拱，武曲天钺交拱，虽亥地贞贪，卯地羊刃等杀，亦能大贵，但不得中正。例多姦邪。
巳亥贪贞落空及与刑忌陀拱会者，不美。
巳亥卯酉廉贞主姦邪不正，多以陷害为事。
雄星朝元，三合吉拱，必为黄阁元臣。廉贞守命于申地是也。
廉贞怕贪七，喜禄存同居。
卯贞怕与羊陀同居，酉贞怕与破火同居。
贞破同位者，其心术阴僻。
廉贞绝地落路空，官禄蹉跎。
廉值魁钺最吉。
申廉例得辰子紫府朝，又有辰子武相者，大贵。化禄在申禄马在寅，为坐禄拱禄。禄马格周尹吉甫当此格。
巳亥贪贞与文昌同宫，遇陀忌共居者不吉。
贪狼（木，化气，贪武，庙未戌，旺子午，陷巳亥，贪铃，贪火）
贪狼化气之星，桃花之精也。与太阳七杀破军同守身命者，男必穿箭女必娼妓。若居三合生旺之方，则男好饮博，女喜淫奔。
贪火相逢，贪铃相逢者，取其入庙不取其失地。入庙则富贵发达，失地则灾殃层叠。
贪武入庙富贵，而失陷逢杀盗窃。
贪狼三合照临，与巨门会者为窃香之事。
贪狼入庙者必为娼为优。
贪遇火铃者，皆雄奇贵格。而若得地生旺发福隆威，不然则困恼庸常之人。
贪狼化禄守命于戌地者，虽吉拱必晚发。
贪狼木守命于戌地者，为金所伤。若巨门水太阴水夹命，则随伤随救，终不为灾。
贪狼入庙为善宿而不凶。贪狼木星能作文章，如得昌曲，则文昌金生文曲水，文曲水生贪狼木，三星相生，文誉流畅。
贪遇火铃则能成福，贪火贪铃虽失地而为美，与七杀空劫廉贞会者不美。
贪狼北斗解厄之神曜也。居在疾宫与同梁相逢，平生无疾。
贪狼兼逢火铃为上，单火逢单铃次之。身命皆喜逢之。同宫拱照夹照皆吉。妻子二宫逢之亦主一门之内权势隆赫。
妇人命福夫二宫中逢火铃同居者，必得大贵仰望之人为配。
贪狼旺地入庙守命者，富贵尊重，性刚直，风流好色。如遇火星尤好学大发，贪火同宫格也。
贪火对照拱朝（？）好。
旺地贪火合者，能文章。
旺地贪遇空劫者，亦以遇火论。
旺贪遇火遇空者，富贵文章。
贪狼主风骚文彩，旺地入庙则专作喜祥。
贪紫相遇者，同是北斗之星，故富贵尊重。
身命丑地贪狼单守，旺方紫微辅弼会朝，魁昌来拱者，大发富贵。
命宫贪狼遇官宫火者大发。
贪火贪铃勿论五行局五行生皆发。而木火水土人好，金局稍轻。
贪铃守命为将相之格，而得雄贵星成格者，合格。而若专以恶星聚而难发，盖众杀凑会，气难通故也。
命有贪铃诸杀拱会者，虽早以武发，末终难救祸。
贪铃虽并守而刑铃陀，身有地空，官有七杀，财有破劫，福有羊刃者，不能发也。
贪铃并守得权禄夹者，勿论有吉有凶，必发。贪狼守命坐长生乡者，寿入彭祖云者，经所称论者虽坐生乡，若对宫是长生乡则贪自长生亦有寿命。四正无破则合格，有杀则不至遐寿。
辰地身命贪为主星，羊刃同居或武子破，申杀来会者，杀星入庙，贵格也。
加有刑劫助成，威武必主大发。而贪为主，故晚发。
贪守身命于陷地，主手艺。
四庙安命贪武坐拱，则少年不利，晚始发福。加杀忌者夭折。
贪狼守命虽不加杀，若三合照身命，则主淫。陷地加刑杀则男飘荡女淫泆。
贪狼喜火铃，不遇火铃则贪无力。
贪遇铃则非但威权压众，虽劫空伤使亦不为害。贞与刑陀忌合极危。
贪武守身命者，必不能早发。而遇羊陀刑劫者，吾未（侧）也。
辰戌贪武昌曲池阁科权弼台七破夹会者，甲生人为边帅。
P91